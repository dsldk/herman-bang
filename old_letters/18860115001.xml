<TEI xmlns="http://www.tei-c.org/ns/1.0">
    <teiHeader type="text">
        <fileDesc>
            <titleStmt>
                <title>Bangs Breve</title>
                <author>Herman Bang</author>
                <editor>gp</editor>
                <funder>Carlsbergfondet</funder>
                <funder>Augustinus Fonden</funder>
            </titleStmt>
            <publicationStmt>
                <publisher>Danske Sprog- og Litteraturselskab</publisher>
                <pubPlace>København</pubPlace>
                <date>2015</date>
                <idno type="hbb">18860115001</idno>
                <idno type="isbn">nil</idno>
                <availability status="restricted">
                    <ab>Copyright © 2015, Danske Sprog- og Litteraturselskab</ab>
                </availability>
            </publicationStmt>
            <sourceDesc>
                <listWit>
                    <witness xml:id="A">
                        <msDesc>
                            <msIdentifier>
                                <settlement>København</settlement>
                                <repository>Det Kongelige Bibliotek</repository>
                                <idno>NKS 4043, 4to. Nr. 304</idno>
                            </msIdentifier>
                            <msContents>
                                <summary>
                                    <persName role="author">Herman Bang</persName> til <persName role="recipient">Peter Nansen</persName>
                                </summary>
                            </msContents>
                            <physDesc>
                                <objectDesc form="brev">
                                    <supportDesc material="empty">
                                        <support>
                                            <ab>Brev, 7 sider</ab>
                                        </support>
                                    </supportDesc>
                                </objectDesc>
                                <handDesc>
                                    <handNote scribe="herman-bang">
                                        <ab>Herman Bang</ab>
                                    </handNote>
                                </handDesc>
                                <additions>
                                    <ab>empty</ab>
                                </additions>
                            </physDesc>
                            <history>
                                <ab>empty</ab>
                            </history>
                            <additional>
                                <listBibl>
                                    <bibl>Vandreaar nr. XXXIV. – Brudstykker af dette brev lod Peter Nansen
                              offentliggøre i Politiken, 18.1.1886: "Herman Bangs Udvisning af
                              Prøjsen"</bibl>
                                </listBibl>
                            </additional>
                        </msDesc>
                    </witness>
                </listWit>
            </sourceDesc>
        </fileDesc>
        <encodingDesc>
            <projectDesc>
                <ab>Bangs Breve 2014</ab>
            </projectDesc>
        </encodingDesc>
        <profileDesc>
            <creation>
                <date cert="high" when="1886-01-15" notBefore="9999-99-99" notAfter="9999-99-99">1886. 15. januar [fredag]<note>empty</note>
                </date>
                <placeName cert="high">Meiningen</placeName>
            </creation>
        </profileDesc>
    </teiHeader>
    <text>
        <body>
            <div xml:lang="da">
                <p rend="right">15.1.86. Meiningen.</p>
                <p>Min kære Peter.</p>
                <p>Nu – hvor jeg skal begynde paa dette Brev, vil Smerten næsten overvælde mig. Jeg skal
               imidlertid forsøge at skrive kort og roligt. Det er kommet, dette, som et Lyn. Saadan
               som Slag i Slag de forfærdeligste Rystelser hjemsøger mit Liv.</p>
                <p>Jeg feirede denne Gang intet Nytaar. Ene, lidt sløv sagde jeg til mig selv: Nu vel –
               et Aar med Arbeide, mellem Fremmede, rimeligvis uden store Rystelser.</p>
                <p>Og den trettende i dette Aars første Maaned er jeg revet op med Rod og smidt ud.</p>
                <p>Men til Sagen. Et Par Dage efter at jeg var flyttet til min nye Bolig, kom en
               hemmelig Politimand til mig. Han spurgte mig ud og <app>
                        <lem>jeg</lem>
                        <rdg>Ordet er tilføjet over linjen</rdg>
                    </app> gav <app>
                        <lem>ham</lem>
                        <rdg>Ordet er rettet fra: mig</rdg>
                    </app> alle Oplysninger, han ønskede. Jeg var mig intet ondt bevidst. Det var i
               Fredags. Mandag Aften kommer igen en Betjent – han vilde tale med mig. Jeg var ikke
               hjemme. Værtinden talte ikke til mig ved min Hjemkomst for ikke at forstyrre min
               Nattero. Ret glad var jeg just den Aften og sagde, da jeg skiltes fra <persName key="Hoffory, Julius">Dr. Hoffory</persName>
                    <note>Danskeren Julius Hoffory (1855-97) var fra 1883 docent i nordisk filologi i Berlin; i 1889 blev han erklæret sindssyg</note>: ["]Jeg sér her et Maal at gaa efter – jeg tror, jeg vil
               naa det, og at jeg vil gøre Nytte her". Det er længesiden jeg havde følt mig saa vel
               og haft saa godt Mod.</p>
                <p>Den næste Morgen vækkes jeg Klokken halv otte. Det var igen en Betjent. Han vilde
               hente mig Klokken halvti. Jeg var meget rolig og intet anende. Da jeg kom til
               Præsidiet, var Klokken ti, og man sagde mig, at jeg var ventet. Man førte mig ind og
               forelæste mig en Udvisningsordre: <emph>strax</emph>. Jeg svarede at jeg var ingen
               Haandværkssvend, som reiste med et Tornyster. Jeg havde Ting at ordne, og jeg maatte
               tale med <persName key="Vind, Emil">Gesandten</persName>
                    <note>Emil Vind, siden 1884 Danmarks gesandt (ambassadør) i Berlin</note>. Man
               tilstod mig da en Frist af 48 Timer. Jeg tog strax til den danske Gesandt, som blev
               meget bestyrtet og strax kørte til <persName key="Bismarck, Herbert von">Grev
                  Bismarck</persName>
                    <note>Herbert von Bismarck (1849-1904), tysk diplomat, sekretær i udenrigsministeriet i Berlin 1885; søn af Otto von Bismarck</note>. Alle mine Bekendte ɔ: Folk ved "Tageblatt" o:s:v:
               blev sat i Bevægelse, og man var meget oprørt over Udvisningen. Jeg anede ikke
               Grunden hvorfor jeg udvistes, og det var ikke muligt at faa den at vide. Om Aftenen
               skrev Gesandten, at han havde været hos Bismarck, og at denne vilde lade Sagen
               undersøge. Jeg havde som han Haab om en Ordning. Torsdag Middag<note>Bang må mene
                  onsdag, dvs. 13.1</note> kommer egenlig med straalende Udsigter: alle Liberale
               var ophidsede over Udvisningen, de liberale Blades Penne var dyppede for at flette
               mig Martyrkronen; hele Tyskland vilde i fire og tyve Timer kende mit Navn. <persName key="Levysohn, Arthur">Dr. Levysohn</persName>
                    <note>Den tyske journalist Arthur Levysohn (1841-1908), der 1881-1906 var chefredaktør for Berliner Tageblatt</note> ved "Tageblatt" lod mig sige: "at det nu kun galdt at
               skrive hurtigt; han tog <emph>alt</emph> fra min Pen".</p>
                <p>Og saa kommer Bud fra Gesandten: at intet var at gøre. Jeg kører til ham: Intet at
               gøre – og ovenikøbet maatte der for <emph>min</emph> Skyld <emph>ties</emph>: Jeg
               havde skrevet – i <placeName key="Bergen">Bergen</placeName> – et Par dumme Dumheder
               om <persName key="Wilhelm 1.">Keiseren</persName>
                    <note>Wilhelm 1</note>s Portræt<note>"Breve fra Herman Bang, III", Bergens Tidende,
                  1.10.1885. Det aldrende tyske statsoverhoved Wilhelm 1. (1797-1888) havde været kejser af Tyskland fra 1871</note>! Den Artikel laa i Udenrigsministeriet og havde ventet paa mig
               siden Oktober.</p>
                <p>Jeg indsaa hastigt, at Slaget var tabt. Alt om Regeringen, intet Ord om Keiseren og
               alle hans. En Mand paa halvfems er ikke mere noget Menneske. Han er at ligne med en
               Gud. Keiseren er Symbolet paa Tysklands Storhed og afgudes som saadant af alle. Jeg
               vidste det – vidste ikke, at Bergen laa saa nær ved Udenrigsministeriet i <placeName key="Berlin">Berlin</placeName>. Hvis den dumme Artikel aftrykkes her er alt ude.
               Hvis det undgaaes, er der Haab.</p>
                <p>Jeg satte hastigt Redaktionerne – ved Brev – ind i Sagen: at det var en
               Uforsigtighed, skrevet for Tid siden, om et Par af de keiserlige. Tilbragte Onsdag
                  Aften<note>Dvs. onsdag 13.1</note> i det tyske Teater, hvor de spillede "<title key="Emilia Galotti">Emilia Galotti</title>"<note>Skuespil (1772) af den tyske dramatiker <persName key="Lessing, Gotthold Ephraim">Gotthold Ephraim Lessing</persName> (1729-81)</note>, og
               Torsdag Morgen reiste jeg hertil.</p>
                <p>Jeg har været meget rolig under alle disse frygtelige og skiftende Sindsbevægelser.
               Du véd, jeg bliver saa temmelig "stille" under Sligt. Men jeg vil ikke skjule, at jeg
               betragter dette siste Slag som det haardeste, der har ramt mig.</p>
                <p>Man var her kommet mig imøde med en Iver, som kun kan forklares ved den fuldstændige
               Mangel paa tyske Talenter, og man ventede alt af mig. Derfor bar man sig ad næsten
               som var man mine <emph>Venner</emph>. Det er imidlertid kun
               <emph>Forretnings</emph>venner, som sikkert allerede <emph>har</emph> svigtet, naar
               de frygter for, at der ingen Forretning bliver af.</p>
                <p>Naa – i "Schorers Familienblatt" kan jeg vel blive og skrive <emph>pseudonymt</emph>.
               Mig er det det samme, om man nævner mit Navn eller et andet. Imorgen vil jeg tage mig
               sammen og skrive om det passerede til "Politiken". Du vil sé Hensigten, naar du læser
                  Artiklen<note> "Brev fra Herman Bang", Politiken, 19.1.1886 samt Bergens Tidende,
                  23.1.1886</note>.</p>
                <p>
                    <emph>Naar</emph> jeg kommer tilbage til Berlin – Gud véd det. Tilbage
                  <emph>vil</emph> jeg. Det mærkelige Sted, hvorhen jeg er gaaet, staar i nøie
               Sammenhæng med denne Plan. Man er her nær ved en <persName key="Georg 2.">Hertug</persName>
                    <note>Den tyske fyrste Georg 2. (1826-1914), fra 1866 hertug af Sachsen-Meiningen, leder af Meininger Hoftheater; gift 3. gang med den tyske skuespillerinde Ellen Franz</note>. Og denne Hertug, som er gift med
               en <persName key="Franz, Ellen">Skuespillerinde</persName>
                    <note>Den tyske skuespillerinde Ellen Franz (1839-1923) blev 1873 gift med hertug Georg 2. af Sachsen-Meiningen og bar derefter navnet Helena Freifrau von Heldburg</note> og selv Teaterdirektør, er intimt beslægtet med Hoffet i
               Berlin. Jeg vil anholde om Forglemmelse af hin Artikel. Dette er det eneste. Det var
               en Dumhed; at erkende, at det var det, er baade nødvendigt og det værdigste.</p>
                <p>Lige nu modtaget din siste Depeche, som har ligget her en Dag. – Nei – min Ven –
               humoristisk! Tak. Man maa ofre det mindre for at naa det større. Og jeg
                  <emph>vil</emph> reussere<note>Af fr.: gøre lykke, nå mit mål</note> i Tyskland.
               Og Tyskland er Berlin. Denne By vokser, mens de andre visner. <emph>Her</emph> er der
               den Luft, som strammer og styrker Vilierne. Og en smuk Dag vil der ogsaa vokse frem
               en Literatur. Jeg vil sé og leve <app>
                        <lem>dette</lem>
                        <rdg>rettet fra: det</rdg>
                    </app> Foraar, som er i Vente, med.</p>
                <p>Alle mine Planer kan og tør ikke tilintetgøres saaledes og for saa lidt.</p>
                <p>Lad – kære Don – <persName key="Ottesen, Otto Andreas">Ottesens</persName>
                    <note>Ægteparret Otto Andreas Ottesen (født ca. 1835) og Christine Margrethe <persName key="Ottesen, Christine Margrethe">Ottesen</persName> (født ca. 1843), ejere af ejendommen
                  Studiestræde 4, København</note> læse dette. Sig at jeg skriver imorgen.</p>
                <p>Her er stille og græsseligt.</p>
                <p rend="right">Din</p>
                <p rend="right">Herman.</p>
                <p>Du vil forestille dig, hvad dette har kostet – na' – du mein Gott<note>ty.: åh – min
                  gud!</note>!</p>
            </div>
        </body>
    </text>
</TEI>