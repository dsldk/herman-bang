<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Bangs Breve</title>
                <author>Herman Bang</author>
                <editor>gp</editor>
                <funder>Augustinus Fonden</funder>
            </titleStmt>
            <publicationStmt>
                <publisher>Danske Sprog- og Litteraturselskab</publisher>
                <pubPlace>København</pubPlace>
                <date>2019</date>
                <idno type="hbb">18870130001</idno>

                <idno type="isbn">nil</idno>
                <availability status="restricted">
                    <ab>Copyright © 2015, Danske Sprog- og Litteraturselskab</ab>
                </availability>
            </publicationStmt>
            <sourceDesc>
                <listWit>
                    <witness xml:id="A">
                        <msDesc>
                            <msIdentifier>
                                <settlement>København</settlement>
                                <repository>Det Kongelige Bibliotek</repository>
                                <idno>NKS 2353, folio. Blyantsnummer 403</idno>
                            </msIdentifier>
                            <msContents>
                                <summary>
                                    <persName role="author">Herman Bang</persName> til <persName
                                        role="recipient">Paul (Poul) Langhoff</persName>
                                </summary>
                            </msContents>
                            <physDesc>
                                <objectDesc form="brev">
                                    <supportDesc material="empty">
                                        <support>
                                            <ab>Brev, 6 sider</ab>
                                        </support>
                                    </supportDesc>
                                </objectDesc>
                                <handDesc>
                                    <handNote scribe="herman-bang">
                                        <ab>Herman Bang</ab>
                                    </handNote>
                                </handDesc>
                                <additions>
                                    <ab>empty</ab>
                                </additions>
                            </physDesc>
                            <history>
                                <ab>empty</ab>
                            </history>
                            <additional>
                                <listBibl>
                                    <bibl>empty</bibl>
                                </listBibl>
                            </additional>
                        </msDesc>
                    </witness>
                </listWit>
            </sourceDesc>
        </fileDesc>
        <encodingDesc>
            <projectDesc>
                <ab>Bangs Breve 2014</ab>
            </projectDesc>
        </encodingDesc>
        <profileDesc>
            <creation>
                <date cert="high" when="1887-01-30">1887, 30. Januar [søndag]<note>empty</note>
                </date>
                <placeName cert="high">Prag</placeName>
            </creation>
        </profileDesc>
    </teiHeader>
    <text>
        <body>
            <div xml:lang="da">
                <p rend="right"><emph>Weinberge</emph> Balbingasse 192.</p>
                <p rend="right"><emph>Prag</emph>. 30.1.87.</p>
                <p>Kære Langhoff.</p>
                <p>Tak for Brevet, som jeg fik efter at det havde været paa Turné: i Wittenberg;
                    Wittenberge; Pressburg. Da disse Stæder just ikke er Nabobyer, havde Rejsen
                    varet noget svært længe. Jeg beder Dem derfor med en <emph>tydelig</emph> Haand
                    skrive Adressen paa dette Svar.</p>
                <p>Jeg indsér saa uhyre vel, at »Morituri« er stor<note>Den polske forfatter Józef
                        Kraszewskis roman Morituri, 1874-1875; sammenhængen fremgår af Bangs brev
                        til Paul Langhoff, Lørdag [ca. 15.1.1887]</note>. Og »Resurrecturi« er
                    næsten ligesaa stor. Og andre Kraszewskier er der ikke saa stort Haab om, at
                        »Taskerne«<note>Læsetaskerne, dvs. læsekredse rundt om i Danmark, hvor
                        medlemmerne regelmæssigt modtager lejebøger</note> ‒ og de er vist
                    nuomstunder den »store« Hælvt af Bogkøbende ‒ vil forsluge sig paa. Jeg har søgt
                    og søgt om en Bog ‒ og Gud véd med hvilken Iver.</p>
                <p>Ti man har indjaget mig en <app>
                        <lem>uhyre</lem>
                        <rdg>Foran ordet har Bang begyndt på det samme ord, men skrevet en fejl og
                            derpå overstreget tre bogstaver</rdg>
                    </app> Skræk for min Roman. Forleden fik jeg første Kapitel herned ‒ og det
                        <emph>er</emph> for slet. Hvor græsseligt, Paul, at sige sig det. Men hvor
                    fattigt, hvor evneforladt saa det ikke ud..... Saa har jeg søgt og søgt om et
                    Emne, hvori jeg igen kunde give Interieurs og »vie intime« og har Rammen: et
                    Pensionat og Personerne ‒ men ikke Klarhed over »Dramaet« deri. Og dog var det
                    sikkert nødvendigt i et saadant Stof at befæste mig i Naturligheden, i Ægtheden
                    ‒ ti i dette første Kapitel, det er det forfærdelige: jeg <emph>er</emph> endnu
                    ikke Herre over dette Stof, og Atmosfæren (dette store Tegn til at man »magter«
                    sit Emne) er der ikke. Det er et lufttomt Rum, det er Billedet i en Kukkasse ‒
                    dette første Kapitels København. Og Planen, den, som er saa stor og saa
                    konsekvent, og som naar Tiden var der, vilde stige frem »mættet med sig selv«
                    ligesom »Ved Vejen« virkelig er »mættet«!</p>
                <p>Men hvor kan man <emph>opjage</emph> et Novellestof? Det er da, Gud straffe mig,
                    ikke det samme som at jage Agerhøns op af Marken... Og saa <emph>maa</emph> jeg
                    skrive Romanen nu, ti jeg maa leve. Og skal nu flytte og om otte Dage betale et
                    Kavrtals Leje (i dette Land er man saa forsigtig at opkræve for et Fjerdingaar
                    af ukendtere Existenser) og for at kunne det <emph>maa</emph> jeg senest Lørdag
                        Aften<note>Dvs. 5.2.1887</note> sende Schou<note>Andreas Schou (1829-1889),
                        Bangs forlægger i København</note> et Kapitel Roman ‒ eller »Novelle«. Hin
                    Konge, der raabte: »Et Kongerige for en Hest«<note>Replik i Shakespeares
                        tragedie Richard 3. ...</note>, var ikke saa vanvittig stedt som jeg. En
                    Roman, man føler, at man endnu ikke kan skrive og en Novelle, man kunde skrive,
                    hvis man bare vidste den ene lille Ting: hvad den skulde handle om!</p>
                <p>Kære Langhoff ‒ i denne Vaande beder jeg Dem: skaf mig en »Prækebog« at
                    oversætte, hvad De vil ‒ jeg er saagu beredt til alt, og jeg vil betragte alt
                    som en Venlighed, som en Understøttelse, min Ven, givet Kunstneren, der saa
                    nødig, saa nødig sér sin kæreste Tanke givet en »Hurtigmaler« i Vold. Og en
                    »Hurtigmaler« maa jeg nu blive. Det er mig ikke saa let (som i gamle Dage!) at
                    skrive et Brev som dette. Schiøtt<note>Julius Schiøtt </note> og Schou vilde
                    kunne vidne det. Jeg er ikke slet saa »løs« paa det nu mere ‒ og fremfor alt vil
                    jeg nødig bede om »forud«..... Og De rigtig vidste, hvad det kostede mig nu blot
                    at tale om den Sag. Men <emph>søg</emph> om en Bog og giv mig blot et lille
                    Forskud, saa at jeg idetmindste kunde komme til Ro i det nye Hus, før jeg maa
                    begynde paa ‒ Roman eller Novelle. De vil maaske sige: »Det er <emph>for</emph>
                    »morsomt« af Dem at komme til <emph>mig</emph> ‒ hvor en anden
                        Forlægger<note>Nemlig Andreas Schou</note> vil faa den mulige Fordél. Det er
                    sandt. Men jeg kommer ogsaa kun til Forlæggeren i anden Linje.
                        <emph>Forlæggeren</emph> maatte tage Oversættelsen ‒ og hvilken han
                    bestemmer ‒ <emph>Mennesket</emph>, der sætter lidt Pris paa vor Generations
                    Literatur maatte hjælpe mig. Sé, kære Langhoff ‒ nu er det ikke
                        <emph>store</emph> Summer, der kræves af mit Liv. Dét, som kunde være mig
                    saa stor en Hjælp til denne Husleje ‒ var syv og syvti Kroner ↄ: femti Gylden.
                    Vil De selv i disse Tider give mig dem og <emph>søge</emph> om en Bog. Det
                    Honorar, jeg iøvrigt skulde have for Bogen, maatte sendes hver fjortende Dag,
                    saaledes som Schou ‒ <emph>naar</emph> jeg skriver ‒ sender ugenlig. Saa er der
                    aldrig Vrøvl..... Svar mig nu med en <emph>tydelig</emph> Adresse.</p>
                <p>I et Berlinerblad læste jeg, at Oppositionen var slaaet i mange Kredse<note>I
                        Danmark blev der afholdt folketingsvalg fredag 28.1.1887 ...</note>. Er det
                    muligt? Selv i min nuværende Vaande blev jeg saa bestyrtet, at jeg ikke kunde
                    sove inat. Gode Gud, hvilke Tider gaar vi <emph>saa</emph> imøde? Og hvor har
                    man kunnet være saa sejrssikker i Venstre? Om jeg blot havde det allerfjerneste
                    Haab om, at nogen Moders Sjæl vilde svare mig paa mine Breve. Er det da
                    uigenkaldeligt en Fr: Hansen, der skal regere Danmark? Og hvilke Tilstande vil
                    man ikke skabe i dette usalige Underkop-Land? hvormange Kræfter, hvormange
                    Tanker, hvormegen Tid, hvormegen Kapital ‒ af den, som vi ikke har! ‒ vil da
                    ikke denne usalige Kamp opsluge endnu. Ti Enden paa den ‒ kan »dette« jo ikke
                    forblive.</p>
                <p>Kære Paul, man bliver ret inderlig trang om Hjertet ved alt dette. Ved at sé
                    Talentløsheden, »Strævet« og Blindheden ovenpaa og sé alt andet gaa
                    herunter.....</p>
                <p>De véd det jo, at jeg kun tror saa maadeligt paa »Folket«, »Selvstyret« og
                    »Friheden« ‒ disse »Transparentord« ved højtidelige Lejligheder. Men hos os
                    sidder <emph>Indskrænketheden</emph> paa Taburetterne, Manglen paa Dannelse,
                    Hykleriet og Provsterne. Det er et frygteligt Syn. Altsaa alt, hvad der er tænkt
                    og talt og skrevet nu i en halv Menneskealder ‒ forgæves! Altsaa hele
                        <emph>vor</emph> Side af vort Slægtled sat ud af Spillet! Eller alle vore
                    Kræfter bare Vandbærertjeneste viet: ‒ <app>
                        <lem>at</lem>
                        <rdg>Ordet er tilføjet over linjen</rdg>
                    </app> slaa Ord og Tanker i denne tomme Strids rindende Kar!</p>
                <p>Ensom sidder jeg her. Og saa spilder jeg <emph>Deres</emph> Tid.</p>
                <p>Kan De altsaa gaa ind paa min Anmodning, da beder jeg Dem gøre det strax, for at
                    jeg kan vide det og <emph>flytte</emph>. Postanvisning er nemmest. Som sagt ‒ De
                    vilde gøre mig en stor Tjeneste, saadan, at jeg vilde føle mig helt
                    »befriet«.</p>
                <p>Tænk, at en stor Del af Ungdommen hos os skal give sig af med noget saa nyttigt,
                    saa frugtbart ‒ som at »hade« Stativet Estrup. Og de <emph>maa</emph> det jo ‒
                    og det store sørgelige ligger i, at de maa det; ti der var saa meget større at
                    hade og elske.</p>
                <p rend="right">Deres hengivne</p>
                <p rend="right">Herman B.</p>

            </div>
        </body>
    </text>
</TEI>
