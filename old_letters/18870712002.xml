<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Bangs Breve</title>
                <author>Herman Bang</author>
                <editor>gp</editor>
                <funder>Augustinus Fonden</funder>
            </titleStmt>
            <publicationStmt>
                <publisher>Danske Sprog- og Litteraturselskab</publisher>
                <pubPlace>København</pubPlace>
                <date>2019</date>
                <idno type="hbb">18870712002</idno>

                <idno type="isbn">nil</idno>
                <availability status="restricted">
                    <ab>Copyright © 2015, Danske Sprog- og Litteraturselskab</ab>
                </availability>
            </publicationStmt>
            <sourceDesc>
                <listWit>
                    <witness xml:id="A">
                        <msDesc>
                            <msIdentifier>
                                <settlement>København</settlement>
                                <repository>Det Kongelige Bibliotek</repository>
                                <idno>NKS 2353, folio. Blyantsnummer 412</idno>
                            </msIdentifier>
                            <msContents>
                                <summary>
                                    <persName role="author">Herman Bang</persName> til <persName
                                        role="recipient">Paul (Poul) Langhoff</persName>
                                </summary>
                            </msContents>
                            <physDesc>
                                <objectDesc form="brev">
                                    <supportDesc material="empty">
                                        <support>
                                            <ab>Brev, 6 sider</ab>
                                        </support>
                                    </supportDesc>
                                </objectDesc>
                                <handDesc>
                                    <handNote scribe="herman-bang">
                                        <ab>Herman Bang</ab>
                                    </handNote>
                                </handDesc>
                                <additions>
                                    <ab>empty</ab>
                                </additions>
                            </physDesc>
                            <history>
                                <ab>empty</ab>
                            </history>
                            <additional>
                                <listBibl>
                                    <bibl>empty</bibl>
                                </listBibl>
                            </additional>
                        </msDesc>
                    </witness>
                </listWit>
            </sourceDesc>
        </fileDesc>
        <encodingDesc>
            <projectDesc>
                <ab>Bangs Breve 2014</ab>
            </projectDesc>
        </encodingDesc>
        <profileDesc>
            <creation>
                <date cert="high" when="1887-07-12">1887, 12. Juli [tirsdag]<note>empty</note>
                </date>
                <placeName cert="high">Prag</placeName>
            </creation>
        </profileDesc>
    </teiHeader>
    <text>
        <body>
            <div xml:lang="da">
                <p rend="right">Prag 12.7.87.</p>
                <p>Kære Langhoff.</p>
                <p>Hjertelig Tak for Deres Brev ‒ som var saameget nødigere, bedste Paul, som jeg
                    befinder mig i en frygtelig Tilstand af Forstemthed. At tale har jeg glemt. En
                    dansk Lyd har jeg ikke hørt et halvt Aar ‒ og mit Arbejde synes mig mest saa
                    ganske ørkesløst. Under de Omstændigheder er den Skildring af Familien Gravesen,
                    som jeg igaar sendte Schiøtt<note>Julius Schiøtt</note> blevet overordenlig
                    »humoristisk«. Jeg tror vel, at dette Interiør er lykkedes mig ‒ jeg har selv
                    lèt meget, mens jeg skrev det. Aa ‒ kære Paul ‒ gennem hvor megen Lidelse,
                    Skuffelser og Ubehag har <app>
                        <lem>jeg ikke</lem>
                        <rdg>Over ordene har Bang tilføjet et lille »2« og »1«; han må hermed have
                            ønsket en omvendt rækkefølge af disse to ord</rdg>
                    </app> maattet lære at lé.</p>
                <p>Det hele Gravesenske Afsnit vil være af dem, der vil synes Folk saa lette at
                    skrive. Ti, naar man er naaet til den fuldkomne Livagtighed, synes Kunsten jo
                    altid som Fod i Hose. At der hører nogle Dage og Nætter til at hensætte sig
                    saaledes i andres hele Existens ‒ det fatter kun de, som selv har forsøgt det.
                    Ægteparret Petersen (Kaptejnens) har glædet mig uhyre. Han er designeret til at
                    være én af Hovedpersonerne i min næste »store« Bog: Romanen om de politiske
                    Klubber: »Fra 10-12 Dans i Haven«. Apropos: Om ét Aar er min Kontrakt med Schou
                    ude, og jeg fornyer den <emph>ikke</emph>. Min Plan er efter »Stuk« at skrive en
                    Novelle ‒ en Kærlighedshistorie mellem Herlufs Fader og Degnens Tine, der
                    begynder samme Aften, hvor Fru B. og Herl. rejser; har Kanonaden ved Dybbøl til
                    Akkompagnement, og som viser Demoralisationen, som følger med Nederlaget: Tine
                    giver sig hen til ham i Fortvivlelsen over al Dybbøl-Gruen.</p>
                <p>De vil finde denne samme Tanke antydet nu i III. Ja ‒ III! Det Kapitel er egenlig
                    Bogens vigtigste, og jeg tilstaar, jeg gyser derfor. Vi er enige om, at »vor«
                    Bog ingen almindelig »Komposition« har. Men for at bøde herpaa, har den en meget
                    streng <emph>Arkitektur</emph>. De har sét første Del. I I og II bygges Huset og
                    Bogen. III fører os ind i <app>
                        <lem>de</lem>
                        <rdg>Bang har sat lette overstregninger over dette ord</rdg>
                    </app> Følelses-Ejendommelighederne hos de Agerende ‒ deres Forhold til
                    Kærligheden, hvor de viser sig afmægtige. Saa i IV og V staar Dramaet i Flor:
                    Stukhuset straaler.</p>
                <p>Enfin ‒ anden Del er just ligedan inddélt.</p>
                <p>I og II viser lidt efter lidt Revnerne i Huset og i det <app>
                        <lem>økonomiske</lem>
                        <rdg>Ordet er tilføjet over linjen</rdg>
                    </app> Liv, der leves om og i det.</p>
                <p>Og III viser os, hvorledes alle disse Menneskers Kærlighedshandler er just som
                    »Stukket« i deres Huse: her er Grunden til det altsammen. Og her gives stille
                    Nøglen.</p>
                <p>1) Fru Duncker løber fra Manden med Scheele. Og hele den Canthske Kreds er
                    forbitret, forfærdet: <emph>det</emph> var ikke Meningen. Dette hos Canths er
                    sletikke <emph>Kærlighedsforhold</emph> ‒ det er Tomt med <emph>Skin</emph> af
                    Utilladelighed og Fru Canth siger til Herluf: Man kan vel more sig, lille
                    Herluf, uden »at synde«. Stuk ‒ Stuk ‒ Stuk.</p>
                <p>2) Herluf og Frøken Heltz ‒ ‒ »Vi har vel alle«, siger hun og mener dermed, at
                        <emph>ogsaa</emph> hun har haft Skyld i Forholdets Vaghed, »været Tvivlere
                    om det Hellige« .... Stuk!</p>
                <p>3) Erhard og Mathilde. Ja ‒ bedste Paul. Lynet slaar ned i hende, da hun føler
                    sig svanger, og han, ærgerlig og dog ogsaa forventningsfuld, fremfor alt
                    nysgerrig, gaar rundt en Maanedstid, hvor hun er blevet saa »underlig« ‒ og han
                    spørger sig selv, om det skulde være »dét«? Og det er dét. Og hun kommer en
                    Aften i de to Stuer, og han, som er halvflov o:s:v: gør alle de gamle
                    Barnekunster ‒ til hun sér med en pludselig Forfærdelse baade ham ‒ som aldrig
                    var Barn og nu bliver <emph>Dreng</emph> i sin Kærlighed (ti egenlig elsker han
                    hende virkelig) og sig selv som i Lys af et Lyn...... og løber, løber bort med
                    Barnet, hun bærer under sit Hjerte og som ikke <emph>kan</emph> have denne
                        <emph>Dreng</emph> til Fader! Han, Erh. G. som <emph>Fader</emph>!</p>
                <p>Og han forstaar hende ‒ med en Smerte, som æder en Kræft ind i hans hele moralske
                    Liv..... Stuk ‒ Stuk ‒ Stuk.</p>
                <p>4) Den unge Adolf kommer fortvivlet hjem fra Hein: Han vil ikke mere prolongere
                    Vekslerne. Og inde i Kontoret falder han sammen og hulker vanvittigt. Frøken
                    Hansen bringer ham et Glas Vand. Hun vil trøste ham ‒ ‒ ‒ og i et pludseligt
                    Fortvivlelsens Begær griber han hende (som han aldrig har saameget som
                        <emph>attraaet</emph>, og hun »bliver hans« paa den gamle Sofa i
                    Pulterkamret under »Kineseren«. Ikke en Gang Lidenskaben er ægte ‒ kun en Form
                    for Desperationen: Stuk ‒ Stuk ‒ Stuk.</p>
                <p>Naa ‒ det lyder nu altsammen doktrinært og uklart. Men naar det leves i lutter
                    Scener for Deres Øjne ‒ vil det, haaber jeg, ligge klart.</p>
                <p>Og i IV og V ruller saa Katastrofens Torden nærmere og nærmere ‒ til alt er
                    forbi.</p>
                <p>.... Kære Paul, De er en sær Patron. De siger, De kan intet skrive. Sludder. Sin
                    Mening kan man altid skrive. Naar man skriver den rentud. Først naar man vil
                    skjule noget af sin Mening begynder Vanskelighederne.</p>
                <p>Torsdag Aften afsendes Slutn: af II.</p>
                <p>Lev vel og skriv mig nu jævnligt til ‒ det er den eneste Afveksling i mit Liv at
                    læse et Brev.</p>
                <p rend="right">Adieu ‒</p>
                <p rend="right">H de B.</p>

            </div>
        </body>
    </text>
</TEI>
