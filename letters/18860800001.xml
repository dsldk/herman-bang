<TEI xmlns="http://www.tei-c.org/ns/1.0">
    <teiHeader type="text">
        <fileDesc>
            <titleStmt>
                <title>Bangs Breve</title>
                <author>Herman Bang</author>
                <editor>gp</editor>
                <funder>Carlsbergfondet</funder>
                <funder>Augustinus Fonden</funder>
            </titleStmt>
            <publicationStmt>
                <publisher>Danske Sprog- og Litteraturselskab</publisher>
                <pubPlace>København</pubPlace>
                <date>2015</date>
                <idno type="hbb">18860800001</idno>
                <idno type="isbn">nil</idno>
                <availability status="restricted">
                    <ab>Copyright © 2015, Danske Sprog- og Litteraturselskab</ab>
                </availability>
            </publicationStmt>
            <sourceDesc>
                <listWit>
                    <witness xml:id="A">
                        <msDesc>
                            <msIdentifier>
                                <settlement>København</settlement>
                                <repository>Det Kongelige Bibliotek</repository>
                                <idno>NKS 4043, 4to. Nr. 125</idno>
                            </msIdentifier>
                            <msContents>
                                <summary>
                                    <persName role="author">Herman Bang</persName> til <persName role="recipient">Peter Nansen</persName>
                                </summary>
                            </msContents>
                            <physDesc>
                                <objectDesc form="brev">
                                    <supportDesc material="empty">
                                        <support>
                                            <ab>Brev, 4 sider</ab>
                                        </support>
                                    </supportDesc>
                                </objectDesc>
                                <handDesc>
                                    <handNote scribe="herman-bang">
                                        <ab>Herman Bang</ab>
                                    </handNote>
                                </handDesc>
                                <additions>
                                    <ab>empty</ab>
                                </additions>
                            </physDesc>
                            <history>
                                <ab>empty</ab>
                            </history>
                            <additional>
                                <listBibl>
                                    <bibl>Vandreaar nr. LII</bibl>
                                </listBibl>
                            </additional>
                        </msDesc>
                    </witness>
                </listWit>
            </sourceDesc>
        </fileDesc>
        <encodingDesc>
            <projectDesc>
                <ab>Bangs Breve 2014</ab>
            </projectDesc>
        </encodingDesc>
        <profileDesc>
            <creation>
                <date cert="low" when="1886-08-01" notBefore="9999-99-99" notAfter="9999-99-99">[1886. august], Lørdag<note>Brevet er i Vandreaar, s. 216,
                  ikke forsøgt nærmere dateret. Ordene "...disse siste otte Maaneders Historie",
                  dvs. siden januar, peger på august 1886. – Brevet rummer Bangs tilsyneladende
                  første omtale til Nansen af "Ved Vejen"</note>
                </date>
                <placeName cert="high">Prag</placeName>
            </creation>
        </profileDesc>
    </teiHeader>
    <text>
        <body>
            <div xml:lang="da">
                <p rend="right">Prag.</p>
                <p rend="right">Lørdag.</p>
                <p>Forstaa, kære Peter, at det <emph>kun</emph> er til dig – <emph>og dig
                  privatissime</emph> – at jeg skriver dette.</p>
                <p>Sagen fortsætter sig smukt. Igaar modtog jeg Opfordring til at møde for Politiet. Jeg
                  <emph>blev taget i Forhør</emph>, og mine Udsagn ført til Protokol. Forgæves
               protesterede jeg, og forgæves spurgte jeg, <emph>hvorfor</emph> man underkastede mig
               disse Pinligheder. Man gav mig intet Svar. Efter halvanden Times Krydsforhør, hvor
               man udspurgte mig om hele mit Liv, og hvor jeg maatte opgive alle mine Forbindelser –
               sendte man mig endelig bort. <emph>Det eneste</emph>, man kunde anføre imod mig, var:
               at jeg i <placeName key="Wien">Wien</placeName> var blevet en Værtinde 10 Gylden
               skyldig – hun har snydt mig for et Par Hundrede – !</p>
                <p>Jeg anmodede disse Herrer om, hvis jeg skulde udvises, da at sige mig det strax. Man
               svarede mig: at naar jeg <emph>ikke gjorde mig <app>
                            <lem>skyldig</lem>
                            <rdg>Ordet står med en dobbelt understregning</rdg>
                        </app> i noget</emph>, kunde jeg <emph>vel</emph> blive. Man vilde have opgivet,
               hvorofte jeg modtog Penge, og hvilken <emph>Dag</emph> omtrentlig i Maaneden. Man
               tror, at jeg er Medlem af et hemmeligt socialistisk Selskab og modtager Penge for at
               agitere for dette Selskab.</p>
                <p>I Maaneder har man nu omgivet mig med Politi. <emph>Jeg vil ikke paa nogen
                  Maade</emph>, at du siger dette til nogen. Ti man har kun et eneste ud deraf, at
               man – Gud straffe mig – tilsist tror, jeg er blevet en Forbryder. Vi kender det med
               Røgen og Branden<note>Hentyder til det almindeligt anvendte ordsprog, at der ikke går
                  røg af en brand, uden der har været ild. Jf. også <persName key="Mau, E.">E.
                     Mau</persName>: Dansk Ordsprogs-Skat, bd. 1-2, Kbh. 1879, nr. 4316</note>.
               Hvad mig angaar, vil jeg her søge at erfare, hvorvidt det efter østrigsk Lov er
               tilladt at "afhøre en Mand" uden at sige, hvorfor det sker, og hvorfor de hemmelige
               Angivelser sigter ham.</p>
                <p>Historien begyndte pludselig for tre Maaneder siden. Siden da har man bevogtet alle
               mine Skridt og forsøgt at erfare om mig muligt og umuligt. Hvor saa lidt er at
               erfare, fordi intet skér.</p>
                <p>Du kan forstaa, at jeg lider noget under dette. Meget svækker Livet. Min Evne til at
               lide har mit Liv endnu ikke formaaet at afstumpe – besynderligt nok, ti jeg har
               saamæn lidt saa meget, at jeg snart maatte være blevet tykhudet.</p>
                <p>Men fra hvem gaar dette ud? <emph>Hvem</emph> er det, som paany rører sig? Der er saa
               meget dunkelt i disse siste otte Maaneders Historie. "Hvem'et["] er det største og
               gaadefuldeste Spørgsmaal.</p>
                <p>Hvis man skulde udvise mig herfra, vil jeg ikke hvile, før jeg har Opklaring i mine
               Hænder. Foreløbig vil jeg tie.</p>
                <p>Vi lever i Tider, hvor "Retten" døer en stille Død Dag for Dag. Hver Gang jeg tænker
               paa, hvorledes alt, hvad Menneskene har erobret i de siste hundrede Aar, Dag for Dag
               visner i vore Hænder – kunde jeg græde.</p>
                <p>Men <emph>skriver</emph> jeg paa mine Noveller fletter jeg Humorens bittreste med
               latterligste Kranse om de sørgelige Skæbner. Jeg har i "<title key="Ved Vejen">Ved
                  Veien</title>" skildret en Ægtemand, som vil vække din Beundring. Han er det
               sandeste, jeg hidtil har gjort og fuldkommen humoristisk i sin Græsselighed.</p>
                <p>"Ved Veien" vil vist gøre frygtelig Skandale: Efter Markedet gaar Mand – Kone og
               Elsker hjem over Kirkegaarden. Manden gaar iforveien og "gik og slog ud med Armene,
               som om han jagede Høns op under Buskene". Bagefter gaar Konen (hun elsker, men
               "falder" ikke) og læser paa Ligstenene: "Kærlighed er Lovens Fylde" o:s:v:</p>
                <p>Da de saa kommer ud, trækker Manden Elskeren til Side: Det er s'gu en Skandale, siger
               han – jeg havde s'gu ikke troet det muligt – – – –; <emph>han har gaaet og jaget
                  Elskende op!</emph>
                </p>
                <p>Du vil vel synes, det er "raat" – men Scenen er det bedste, jeg nogentid har gjort og
               skrevet med en Ro, som forbløffer.</p>
                <p>I den Bog er "Indeklemthed" forbi. <emph>De</emph> Folk ta'er, hvad de kan faa. Kun
               Heltinden – min Mor – bevarer sig rén og ender sit Liv med at spørge:
                  <emph>hvorfor</emph> hun er forblevet det?</p>
                <p>Lev vel.</p>
                <p rend="right">Din</p>
                <p rend="right">Herman</p>
            </div>
        </body>
    </text>
</TEI>