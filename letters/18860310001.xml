<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Bangs Breve</title>
                <author>Herman Bang</author>
                <editor>gp</editor>
                <funder>Augustinus Fonden</funder>
            </titleStmt>
            <publicationStmt>
                <publisher>Danske Sprog- og Litteraturselskab</publisher>
                <pubPlace>København</pubPlace>
                <date>2019</date>
                <idno type="hbb">18860310001</idno>

                <idno type="isbn">nil</idno>
                <availability status="restricted">
                    <ab>Copyright © 2015, Danske Sprog- og Litteraturselskab</ab>
                </availability>
            </publicationStmt>
            <sourceDesc>
                <listWit>
                    <witness xml:id="A">
                        <msDesc>
                            <msIdentifier>
                                <settlement>København</settlement>
                                <repository>Det Kongelige Bibliotek</repository>
                                <idno>NKS 2353, folio. Blyantsnummer 399</idno>
                            </msIdentifier>
                            <msContents>
                                <summary>
                                    <persName role="author">Herman Bang</persName> til <persName
                                        role="recipient">Emil Jonas</persName>
                                </summary>
                            </msContents>
                            <physDesc>
                                <objectDesc form="brev">
                                    <supportDesc material="empty">
                                        <support>
                                            <ab>Brev, 4 sider</ab>
                                        </support>
                                    </supportDesc>
                                </objectDesc>
                                <handDesc>
                                    <handNote scribe="herman-bang">
                                        <ab>Herman Bang</ab>
                                    </handNote>
                                </handDesc>
                                <additions>
                                    <ab>empty</ab>
                                </additions>
                            </physDesc>
                            <history>
                                <ab>empty</ab>
                            </history>
                            <additional>
                                <listBibl>
                                    <bibl>empty</bibl>
                                </listBibl>
                            </additional>
                        </msDesc>
                    </witness>
                </listWit>
            </sourceDesc>
        </fileDesc>
        <encodingDesc>
            <projectDesc>
                <ab>Bangs Breve 2014</ab>
            </projectDesc>
        </encodingDesc>
        <profileDesc>
            <creation>
                <date cert="high" when="1886-03-10">1886, 10. Marts [onsdag]<note>empty</note>
                </date>
                <placeName cert="high">Wien</placeName>
            </creation>
        </profileDesc>
    </teiHeader>
    <text>
        <body>
            <div xml:lang="da">
                <p rend="right">Wien. 10.3.86.</p>
                <p>Hvad jeg har besluttet, ved De egenlig, kære Kammerraad, af min Depeche og
                        <emph>det</emph> Brev, hvori jeg besvarede Deres lange Brev. I dette Svar
                    var jeg imidlertid altfor smerteligt berørt af de nye »Skævheder« i min stakkels
                    Stilling i Berlin til at jeg kunde tænke paa alt <emph>det</emph> fra Norden. Og
                    dog er der skét meget, meget:</p>
                <p>Jeg skrev mit Brev om Dagsavisens Tilbud Søndag Morgen<note>Bangs brev til Emil
                        Jonas, søndag 7.3.1886</note>. Da jeg Søndag Middag ‒ eller Aften ‒ kom <app>
                        <lem>fra</lem>
                        <rdg>Bang har forud for dette ord overstreget ordet: jeg</rdg>
                    </app> den første Tur, jeg har gaaet i otte Dage, var der Brev og Depeche: Brev
                    fra <emph>»Politikens« Redaktør Hørup</emph>. Edv. Brandes havde forladt Bladet.
                        <emph>Man bød mig hele hans Stilling</emph>. Det vil sige Suprematiet over
                    hele Nordens Literatur og den endelige Hævn over de to Brødre. Man fordrede
                    Telegrafsvar og Afreise strax. Depeche fra min Læge: kom strax.</p>
                <p>Jeg svarede Hørup med et Brev, som indeholdt et Afslag ‒ og et Tilbud om at yde i
                    videste Maal (ogsaa med Boganmeldelser, Bøgerne kan jo dog sendes mig) al den
                    Assistance, man <emph>herfra</emph> kan yde et Blad.</p>
                <p>Dette er mit Svar.</p>
                <p>Og jeg skal sige Dem, hvorfor: Jeg kan, naar jeg modtager nogen af disse
                    Stillinger ‒ <emph>ikke</emph> vedblive i Tyskland. Det er begge
                        <emph>Stillinger som Leder, som Chef-Redaktør</emph>, og jeg ved fra de tre
                    Aar, jeg <emph>ledede</emph> »Nationaltidendens« literære Del, at <emph>ingen
                        Tid</emph> bliver tilovers. Derfor indtraadte i min Produktion den Stilstand
                    af tre Aar, som ligger mellem »Slægterne« og »Fædra«<note>Bangs roman Haabløse
                        Slægter udkom sidst i november 1880, romanen Fædra sidst i november
                        1883</note>.</p>
                <p>Altsaa: der maa <emph>vælges</emph>, og jeg <emph>har</emph> valgt.</p>
                <p>Men derfor var Deres <emph>lange</emph> Brev mig saa meget desto smerteligere:
                    Jeg havde ofret <emph>to</emph> Stillinger ‒ De véd, hvad det i Danmark vil sige
                    ‒ vist to Tilbud fra mig, som stillede mig frank og fri, og som gjorde mig til
                    den <emph>første</emph> i mit Hjem, gjort det: <emph>for at blive i
                        Tyskland</emph>, <emph>blive hos Schorer</emph>. Og saa sér jeg, at jeg
                        <emph>der</emph>, fordi jeg har faaet 800 Mark (som de Herrer kalder
                        <emph>Forskud</emph>, skønt de sikkert har modtaget <emph>fuldtud</emph>
                    Manuskript for Markene) ‒ næsten bliver betragtet som
                    »<emph>Pengepresser</emph>«. Det vilde være noblere at tage <emph>noget</emph>
                    mere Hensyn til de Ulykker, som har ramt mig.</p>
                <p>Nu, hvor jeg kender min <emph>svage</emph> Position hos Schorer, sér jeg end mere
                    det frygtelige i min Stilling. Jeg véd, at man i <emph>Danmark</emph> er
                    rasende, og at man bogstavelig udhungrer mig for at tvinge mig til at komme
                    hjem. Og <emph>her</emph> ‒ hvad har jeg for Støtte? Ja ‒ <emph>Dem</emph>, kære
                    Kammerraad, og jeg véd, De vilde gøre <emph>alt</emph>, hvad der stod i Deres
                    Magt ‒ men <emph>De</emph> har selv intet.</p>
                <p>Og Schorer?</p>
                <p>Jeg vidste jo allerede igaar alt dette, og skrev dog ikke om nye Skridt hos
                    Schorer. Hvis han var en anden Mand, vilde han maaske give mig et
                        <emph>Laan</emph> paa nogle Maaneder (firehundrede Mark ↄ: 200 Gylden,
                        <emph>saa jeg slap herfra Hotellet, saa jeg leiede et Værelse, saa jeg kunde
                        faa Karl<note>Formodentlig navnet på Bangs tyske tjener, omtalt i flere
                            andre samtidige breve fra Bang til Emil Jonas</note> bort, saa jeg kunde
                        komme lidt til Ro</emph>.) ‒ og han vilde iøvrigt lade det fastslaaede
                    »Arrangement« gælde med for nye Manuskripter 1/4 til mig 3/4 til Dem foreløbig.
                    Jeg vilde jo gerne skrive til Illustrationer, til alt og under mange Mærker. Har
                    jeg paa nogen Maade Ro, kan jeg det, og dog <emph>altid</emph> bedre end det,
                    der staar i »Familienblatt«. Til hvor megen Nytte kan jeg ikke være et Blad.</p>
                <p>Men nu ‒ hvor jeg kender hans Stemning, er det jo meget bedre slet ikke at tale
                    med ham. Han bliver bare ked af det hele og siger: Lad ham reise Fanden i Vold.
                        <emph>Og han vil blot tro det hele Opspind for at prelle ham</emph>.</p>
                <p>Men forfærdelig er min Stilling.</p>
                <p>Vi har snart pantsat alt, og jeg har ikke mere Penge til noget. Jeg har altid
                    Feber kan daarligt arbeide (og hvad <emph>taber</emph> jeg ikke, naar jeg i to
                    Uger ikke arbeider, De vil vide det, som kender min Arbeidskraft?). <emph>Senest
                        Søndag</emph> lægger man vistnok Beslag paa mine Eiendele her (mit Linned!)
                    og smider mig paa Gaden.</p>
                <p>Og at skrive til København er at tale til Stenene. Og fra Skandinaviens
                    Redaktioner hverken Breve eller Penge! Mine Venner <emph>der</emph> ‒ hjælper
                        <emph>kun</emph>, hvis jeg gaar hjem.</p>
                <p>Svar mig, kære Kammerraad ‒ hvad skal jeg gøre? Véd De noget Middel, De, som har
                    levet saa meget? At idetmindste Karl kunde komme bort og jeg faa et lille
                    Hummer? 300 Mark vilde det koste.</p>
                <p rend="right">Herman Bang.</p>
                <p><emph>Post scr:</emph> Sch.<note>Dvs. Schorer</note> kunde jo ogsaa faa min nye
                    lille Roman ‒ en Idyl »Die Liebe«, som er paabegyndt og blev hurtigt færdigt ‒
                    naar jeg blot havde Ro. Men hvad nytter det altsammen ‒ naar Manden er saadan?
                    Han klager over at finde ingen Talenter, og <emph>naar</emph> han finder et,
                    lader han det ligge paa Veien.</p>


            </div>
        </body>
    </text>
</TEI>
