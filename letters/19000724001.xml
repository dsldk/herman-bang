<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Bangs Breve</title>
                <author>Herman Bang</author>
                <editor>gp</editor>
                <funder>Augustinus Fonden</funder>
            </titleStmt>
            <publicationStmt>
                <publisher>Danske Sprog- og Litteraturselskab</publisher>
                <pubPlace>København</pubPlace>
                <date>2019</date>
                <idno type="hbb">19000724001</idno>

                <idno type="isbn">nil</idno>
                <availability status="restricted">
                    <ab>Copyright © 2015, Danske Sprog- og Litteraturselskab</ab>
                </availability>
            </publicationStmt>
            <sourceDesc>
                <listWit>
                    <witness xml:id="A">
                        <msDesc>
                            <msIdentifier>
                                <settlement>København</settlement>
                                <repository>Det Kongelige Bibliotek</repository>
                                <idno>Acc. 2011/94; intet blyantsnummer</idno>
                            </msIdentifier>
                            <msContents>
                                <summary>
                                    <persName role="author">Herman Bang</persName> til <persName
                                        role="recipient">Aage Hirschsprung</persName>
                                </summary>
                            </msContents>
                            <physDesc>
                                <objectDesc form="brev">
                                    <supportDesc material="empty">
                                        <support>
                                            <ab>Brev, 8 sider</ab>
                                        </support>
                                    </supportDesc>
                                </objectDesc>
                                <handDesc>
                                    <handNote scribe="herman-bang">
                                        <ab>Herman Bang</ab>
                                    </handNote>
                                </handDesc>
                                <additions>
                                    <ab>empty</ab>
                                </additions>
                            </physDesc>
                            <history>
                                <ab>empty</ab>
                            </history>
                            <additional>
                                <listBibl>
                                    <bibl>empty</bibl>
                                </listBibl>
                            </additional>
                        </msDesc>
                    </witness>
                </listWit>
            </sourceDesc>
        </fileDesc>
        <encodingDesc>
            <projectDesc>
                <ab>Bangs Breve 2014</ab>
            </projectDesc>
        </encodingDesc>
        <profileDesc>
            <creation>
                <date cert="high" when="1900-07-24">[1900, 24. juli] Tirsdag
                        <note>Dateringsforslaget skønnes at være forsvarligt set i forhold til Bangs
                        øvrige breve fra Hørsholm i sommeren 1900 til Aage Hirschsprung. Der kendes
                        ingen bevarede samtidige breve fra Hirschsprung til Bang</note>
                </date>
                <placeName cert="high">Hørsholm</placeName>
            </creation>
        </profileDesc>
    </teiHeader>
    <text>
        <body>
            <div xml:lang="da">
                <p rend="right">Hørsholm. Tirsdag.</p>
                <p>Kære Hirschsprung.</p>
                <p>Hvis dette Brev bliver langt, er Skylden ikke min. Deres Brev fra
                        igaar<note>Dette brev til Bang er ikke bevaret</note>, hvoraf snart sagt
                    hver Linje hensatte mig i en mærkværdig Forbauselse, indeholdt saa mange
                    Misforstaaelser, at jeg maa klare i alle Fald nogle af dem. Hvad min Sygdom, som
                    De synes at anse for et let Ildebefindende, angaar, da vil vedlagte
                        Brev<note>Dette brev er ikke bevaret</note> fra Lægen<note>Frederik Funch
                        (1870-1940), praktiserende læge i Hørsholm</note>, som jeg har anmodet ham
                    om at skrive Dem ‒ skønt jeg maaske ikke <app>
                        <lem>burde</lem>
                        <rdg>Ordet har Bang tilføjet over linjen</rdg>
                    </app> trænge til vedlagte Attester, give Dem nødig<note>Dvs. fornøden,
                        nødvendig</note> Besked om, at jeg har været sengeliggende efter Lægens
                    bestemteste Fordring. Det er overfor Deres mærkelige Opfattelse af min Sygdom
                    imidlertid nødvendigt, at jeg selv minder Dem om Gangen i mit Befindende. Jeg
                    erindrer meget vel de <emph>sande</emph> Ord ‒ tillige en Smule ubarmhjertige,
                    som vel altid den fulde Sandhed er ‒ som De sagde i Vinter i de Dage, da jeg
                    forlod Folketeatret<note>Med udgangen af februar 1900 forlod Bang sin ansættelse
                        som sceneinstruktør ved Folketeatret; hans afskedsansøgning til
                        teaterledelsen blev 7.3.1900 trykt i avisen <emph>Vort Land</emph></note>:
                    »Hvis dette bliver ved, vil De en Dag dø ene og uden at et Menneske bryder sig
                    derom«. Det var meget sandt. Men nu har jeg et Svar paa disse sande Ord: at jeg
                    fra den Dag af intet, slet intet har foretaget mig andet end at sørge for at
                    være saa rask som muligt og at arbejde. Mine fra Dag til Dag førte Lister er
                    Vidne om, hvilket Arbejde jeg har ydet. Jeg blev i København saa længe mit
                    Helbred muliggjorde det. Først, da jeg var meget syg, tog jeg herud<note>Se
                        Bangs brev til Aage Hirschsprung, dateret »Fredag«, dvs. 29.6.1900</note>.
                        <emph>For at kunne betale dette Landophold arbejdede jeg saa længe jeg kunde
                        sidde ved mit Bord. Den sørgelige Strid med Forlaget<note>Det Schubotheske
                            Forlag</note> nu, viser bedst, hvor nødvendigt dette Arbejde var</emph>.
                    En skøn Dag kunde jeg imidlertid ikke mere. Smerterne i mit Bryst var blevet for
                    heftige. Jeg maatte lade mig undersøge og Resultatet var: Forbud mod alt Arbejde
                    og <app>
                        <lem>Ordre</lem>
                        <rdg>Bang har rettet ordets første to-tre bogstaver fra et nu ulæseligt
                            ord</rdg>
                    </app> til strax at gaa tilsengs. Da jeg ikke turde beholde Frk.
                        Pålsson<note>Astrid Pålsson (født 1877), Bangs skånskfødte sygeplejerske;
                        hun blev i 1905 gift med Jens Peter von Scholten</note> hos mig af Hensyn
                    til Udgiften her ‒ Sygepleje-Honorar skal Frk. P. ikke have, da det er hendes
                    Sommerferie ‒ svarede Lægen<note>Frederik Funch (1870-1940), praktiserende læge
                        i Hørsholm</note> mig: »Ifald De i Deres nuværende Tilstand sender
                    Sygeplejersken bort, kan jeg ikke behandle Dem. Frøkenen maa, saalænge Deres
                    Hjerte er saa upaalideligt, forblive her Dag og Nat«. Jeg havde da intet
                    Valg.</p>
                <p>Dette er min Sygdomshistorie.</p>
                <p>Til den skal jeg kun føje, <emph>at jeg idag er oppe ‒ efter Modtagelsen af Deres
                        Brev havde jeg jo intet Valg</emph>. Jeg er atter ved mit Skrivebord og, da
                    jeg ikke har Raad til at være paa Landet, vender jeg tilbage til Byen, som jeg
                    allerede har skrevet Dem.</p>
                <p>Hvis noget Menneske i nogen Sag har opført sig loyalt, tror jeg, jeg har gjort
                    det her.</p>
                <p>Jeg har høstet Sygdom og ringe Tak derfor.</p>
                <p>Det næste, jeg maa oplyse om, er Forlagets besynderlige Forslag angaaende min
                    Søsters Kostpenge<note>Bang havde siden 4.5.1900 delt bolig med sin søster,
                        enkefru Nini Holst (1853-1922), i lejligheden Gammel Kongevej 25, 4.sal.
                        Bang har betalt sin andel af den månedlige husleje, dvs. betalt sin søster
                        for kost og logi; som det fremgår af Bangs ord i dette brev har Det
                        Schubotheske Forlag v/ Aage Hirschsprung foreslået, at forlaget på Bangs
                        vegne udbetalte dette månedlige beløb direkte til Nini Holst</note>. Jo
                    pinligere hele dette Forhold med Kostpengene er ‒ Penge, som jeg ikke en Gang
                    kan modtage for at overgive til min Søster ‒ des bedre maa De dog, kære
                    Hirschsprung, kunne forstaa, at ved dette Spørgsmaal kan af rene
                    Delikatesse-Hensyn hverken De eller jeg røre. Min Søster modtager for mit Ophold
                    saa og saa meget om Maaneden ‒ ogsaa for Ferier. Dette er meget simpelt og
                    herved kan der ikke røres. Af min Søsters Penge kan jeg absolut intet modtage.
                    De indbetales hende som sædvanligt ‒ og min Mellemkomst er jo her
                    unødvendig.</p>
                <p>Tilbage staar Lægen her<note>Frederik Funch (1870-1940), praktiserende læge i
                        Hørsholm</note>.</p>
                <p>Jeg meddelte ham, at han skulde indsende Regning til Forlaget.</p>
                <p>Til det yderste forbauset spurgte Manden:</p>
                <p>‒ Hvad har jeg med Forlaget at gøre?<note>Dr. Funch sendte Det Schubotheske
                        Forlag sin regning på 52 kroner for behandling af Herman Bang i tidsrummet
                        7.7.-14.8.1900 (regningen er bevaret i Det Kongelige Bibliotek, Gyldendals
                        Arkiv)</note></p>
                <p>En Umyndiggørelse som denne overfor en ganske fremmed Mand er jo ganske vist
                    ogsaa saare forbløffende. Jeg kan forsikre Dem for, at mit Liv her ikke
                    retfærdiggør den.</p>
                <p>Jeg har arbejdet saa længe jeg kunde. Nu skal jeg arbejde videre. For Fremtiden
                    skal jeg ogsaa vide, at Forlaget anser min Sygdom som sig ganske uvedkommende.
                    Men da jeg skal vende tilbage til Byen og skal betale her, før jeg rejser, maa
                    De overgive Frk. Pålsson de Penge, hvorom jeg har bedt. Min Tilstand er endnu
                    ikke saadan, at jeg taaler Dag efter Dag at sidde paa et Hotel, hvor jeg ikke
                    har betalt.</p>
                <p>Fra idag skal jeg nok atter sørge for Tingene. Saalænge jeg laa i Sengen kunde
                    jeg ikke.</p>
                <p>Jeg tror nu at have sagt, hvad nødvendigt var. Jeg taler nødigt, <emph>men
                        saamegen Uret, som her er gjort mig, tør ikke gøres mig</emph>.</p>
                <p rend="right">Deres hengivne</p>
                <p rend="right">Herman Bang.</p>


            </div>
        </body>
    </text>
</TEI>
