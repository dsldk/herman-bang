<TEI xmlns="http://www.tei-c.org/ns/1.0">
    <teiHeader type="text">
        <fileDesc>
            <titleStmt>
                <title>Bangs Breve</title>
                <author>Herman Bang</author>
                <editor>gp</editor>
                <funder>Carlsbergfondet</funder>
                <funder>Augustinus Fonden</funder>
            </titleStmt>
            <publicationStmt>
                <publisher>Danske Sprog- og Litteraturselskab</publisher>
                <pubPlace>København</pubPlace>
                <date>2015</date>
                <idno type="hbb">18850513001</idno>
                <idno type="isbn">nil</idno>
                <availability status="restricted">
                    <ab>Copyright © 2015, Danske Sprog- og Litteraturselskab</ab>
                </availability>
            </publicationStmt>
            <sourceDesc>
                <listWit>
                    <witness xml:id="A">
                        <msDesc>
                            <msIdentifier>
                                <settlement>København</settlement>
                                <repository>Det Kongelige Bibliotek</repository>
                                <idno>NKS 4043, 4to. Nr. 291</idno>
                            </msIdentifier>
                            <msContents>
                                <summary>
                                    <persName role="author">Herman Bang</persName> til <persName role="recipient">Peter Nansen</persName>
                                </summary>
                            </msContents>
                            <physDesc>
                                <objectDesc form="brev">
                                    <supportDesc material="empty">
                                        <support>
                                            <ab>Brev, 5 sider plus én linje</ab>
                                        </support>
                                    </supportDesc>
                                </objectDesc>
                                <handDesc>
                                    <handNote scribe="herman-bang">
                                        <ab>Herman Bang</ab>
                                    </handNote>
                                </handDesc>
                                <additions>
                                    <ab>empty</ab>
                                </additions>
                            </physDesc>
                            <history>
                                <ab>empty</ab>
                            </history>
                            <additional>
                                <listBibl>
                                    <bibl>Vandreaar nr. XIX</bibl>
                                </listBibl>
                            </additional>
                        </msDesc>
                    </witness>
                </listWit>
            </sourceDesc>
        </fileDesc>
        <encodingDesc>
            <projectDesc>
                <ab>Bangs Breve 2014</ab>
            </projectDesc>
        </encodingDesc>
        <profileDesc>
            <creation>
                <date cert="high" when="1885-05-13" notBefore="9999-99-99" notAfter="9999-99-99">1885. 13. maj  [onsdag]<note>Jf. svensk interview med Bang
                  i Dagens Nyheter, 23.5.1885, samt Bangs beretning i Nutiden i Billeder og Text,
                  1.5.1887, s. 302. Lokaliteten Riihimäki, dengang
		  jernbaneknudepunkt med direkte forbindelse til Sankt
		  Petersborg, er beliggende ca. 70 km nord for Helsingfors</note>
                </date>
                <placeName cert="high">Riihimäki</placeName>
            </creation>
        </profileDesc>
    </teiHeader>
    <text>
        <body>
            <div xml:lang="da">
                <p rend="right">Richimäki i Finland den 13.5.85.</p>
                <p>Kære Peter.</p>
                <p>Jeg var da altsaa igaarmorges i <placeName key="Gatshina">Gatshina</placeName>
                    <note>Den russiske kejserfamilies sommerresidens, ca. 50 km syd for <placeName key="Sankt Petersborg">Sankt Petersborg</placeName>
                    </note>. Jeg maatte op Klokken syv,
               hvilket er ukendt og græsseligt i <placeName key="Sankt Petersborg">Petersborg</placeName>, hvor de bedre Butikker først aabnes Kl. ti, og hvor det
               første Morgenblad erscheiner Kl 10½. Folk af dem som den finske Bonde kalder "så
               ryssligt fint Folk"<note>sv.: så skrækkeligt fine folk</note> staar aldrig op før
               Kl. tolv, og der findes i Petersborg fornemme Damer, du, som hele Vintren ikke ser
               Solen – de naar ikke ud af Sengen før efter to, og Klokken <app>
                        <lem>to</lem>
                        <rdg>Ordet er tilføjet over linjen</rdg>
                    </app> tændes Lamperne. Men det forstaar sig, saa sér de til Gengæld Elektriciteten
               langs Newski og de mægtige Baal paa Newa – det er næsten bedre. <emph>Sove</emph> gør
               man i Petersborg meget lidt – man faar Tiden til at gaa uden det. Man gaar i Selskab
               Kl. 12-1 om Aftenen, kommer hjem Kl. fem om Morgenen, spiser (hvad der er høist
               comme-il-faut<note>fr.: passende, korrekt, "med på noderne"</note>) Frokost, en petit comité<note>fr.: i en snæver kreds</note>, en
               fem-seks Stykker og gaar til Ro Kl. otte. Men, som en Russer sagde mig, man døser saa
               mer end man sover – "parceque cette ville sotte commence deja de faire
                  bruit"<note>(fejlfuldt) fr.: fordi denne skøre by begynder allerede at
                  støje</note> (<emph>saa</emph> godt taler en Russer <app>
                        <lem>fransk</lem>
                        <rdg>Rettet fra: Fransk</rdg>
                    </app>) – –</p>
                <p>Men, Himmel og Jord – det var <persName key="Maria Fjodorovna">Kejserinden</persName>
                    <note>Maria Fjodorovna (1847-1928), født prinsesse Dagmar af Danmark, gift 1866 med den senere russiske kejser Aleksander 3., hans kejserinde 1881-94; mor til Ruslands sidste kejser Nikolaj 2</note>. Altsaa op Klokken
               7, hen til den forbandede Hofskrædder, som havde besigtiget mine Klæder og fundet
               mine Benklæder for snævre(!) til Hoffet, saa der maatte syes et Par andre paa ti
               Timer. De kostede en Bagatel af tredive Rubler (60 Kr) og sad afskyeligt. Efter dette
               gjorde jeg, Klokken var nu halvni, to blide Forsøg paa at blive barberet, men det
               mislykkedes – saa dansede jeg ubarberet til Keiserinden. Ikke destomindre saa jeg
               meget distingué<note>fr.: fornem, værdig, aristokratisk</note> ud – helt sort – de gule Knapper og Atlaskopslag var ofret – jeg har
               ikke været saa tarvelig siden min Altergang. Farten til Gatshina er trist, gennem
               fladt Land, der ligger nøgent og ser dumt ud. Langs hele Banen er der arrangeret
               Jordhytter, hvor nogle ulykkelige Soldater faar Lov at kravle ind om Natten efter
               hele Dagen at have staaet plantet langs Banen. Der staar saadan en Sjæl hvert tredie
               hundrede Alen. Jeg kørte i samme Waggon som <persName key="Vannovskij, Pjotr">Krigsministeren</persName>
                    <note>Pjotr Vannovskij (1822-1904), russisk krigsminister 1882-98</note>, en gammel, ualmindelig
                  Dogg'et<note>Dvs. af udseende som en stor, kraftig hund</note> – alle russiske
               Generaler ligner Dogger – Gentleman, som paa Veien – en Time – gjorde Kaal paa
               tredive Cigaretter. Med mig var en <persName key="Münter, Balthasar">Hr.
                  Mynter</persName>
                    <note>Balthasar Münter (1837-1932), dansk søofficer, erhvervsmand og rådgiver med nære kontakter til især Japan og Kina</note>, en Ven af <persName key="Bang, Frederik Ludvig">Papa</persName>
                    <note>Frederik Ludvig Bang (1816-75), sognepræst, gift med Thora Bang, far til Herman Bang</note> og meget protegeret af Keiserinden. Gatshina
               Station er velbevogtet, et Dusin snedige Politiøine fulgte ogsaa min Ringhed men veg
               sky tilbage for den keiserlige Vogn, som Tjeneren lukkede op, hvorpaa vi for af. I en
               lille let Ekvipage fløi en ung Storfyrste os forbi. Alt, hvad man har skrevet om
                  Troppekordon'er<note>Kæder af tropper eller politi</note> og sligt, er
                  Unsinn<note>ty.: vrøvl, sludder</note>. Der findes i Gatshina ikke stærkere
               Vagter end ved ethvert Slot. Adgangen til den uhyre Park var kun besat med en eneste
               Kosak. Slottet er uhyre, som Parken – en kæmpemæssig Halvcirkel og to Fløie. Vi fik
               anvist et Par Værelser og drak Té, hvor paa Hendes Majestæt var naadig nok til at
               lade os vente halvanden Time. Hun havde været med Keiseren paa Jagt om Natten ligetil
               om Morgenen Kl. 6 og tog sig nu lidt Hvile, som jeg under hende. Op gik endelig
               Døren, og en ubeskrivelig Kurer, gul, rød og grøn, viste sig straalende som Regnbuen.
               Gennem et Utal af Gange naaede vi en Umængde af Sale. Tjenere drev i dem alle,
               beskrive dig denne Pragt kan jeg ikke, fordi mine Ord ikke vilde give dig noget
               Billede. Alt hvad Marmor og Guld og Malerier, alt hvad tunge Fløieler og plastisk
               Kunst kan udrette – tænk dig det og du vil dog ikke kunne forestille <app>
                        <lem>sig</lem>
                        <rdg>Skrivefejl for: dig</rdg>
                    </app> det romerske Galleri, hvorpaa Cirkelvæggen Romas Keiserbuster straaler i
                  karrarisk<note>Marmor fra <placeName key="Carrara">Carrara</placeName> i
                  Italien</note> Hvidhed, mens hele den modsatte Væg, ét mægtigt Glas giver Vue
               over Marmorparken, hvor alle hedenske Guder skinner paa deres Sokler. Vi kom igennem
               et andet Galleri, der var behængt med persiske Tæpper. Et Virvar af Silke og Farver.
               Men dette eneste kan du tænke dig: hele dette uhyre Rum, Gallerier og Sale, er mættet
               med en berusende Blomsterduft, der gennemtrænger alt. Heliotroper, Reseda og gule
               Roser og Konvaller sender fra alle Kroge, fra alle Trapper, fra hver Afsats ud i
               Luften deres blandede og hede Vellugt. De gyldne Blomsterkummer bugner.</p>
                <p>Tjenerskabet blev tættere og tættere. Endelig naaede vi Keiserindens Gemakker. Hun
               bor i Mezzaninen og har ikke saa høit til Loftet som du. En Skare Tjenere stillede
               sig <emph>en haye</emph>
                    <note>fr.: på rad og række</note>, og vi blev vist ind i – de keiserlige Børns
               Legestue, hvor noget meget almindeligt Legetøi fandtes til Brug for disse
               Miniatur-Høiheder. Saa blev Hr. Mynter ført ind til Maria Feodorowna, og jeg fik
               anvist et nyt Værelse. Det var Keiserindens Forgemak, meget tarveligt; kun nogle
               franske Malerier af moderne Skole pyntede op. Inde i Værelset ved Siden <app>
                        <lem>af</lem>
                        <rdg>Ordet er tilføjet over linjen</rdg>
                    </app> hørte jeg Keiserinden tale og lé meget høit. Saa skulde jeg ind. Midt i et
               lille Boudoir stod en meget ungdommelig Skikkelse i en grøn Kjole. Hun havde en
               eneste Perle til Brosche. Man ser intet hos hende uden Øinene og den henrivende
               Figur. Jeg tror, hun et Øieblik blev generet ved at sé mig saa ung ( – jeg saa vist
               ud som to og tyve!) men et Sekund efter rakte hun mig venligt Haanden, og vi talte
               sammen en tyve Minutters Tid. Alt i Værelset mindede om Danmark. Under Samtalens Løb
               pegede Keiserinden op og sagde: Sér De min <persName key="Melbye, Anton">Melbye</persName>
                    <note>Et marinemaleri udført af den danske maler Anton Melbye (1818-75)</note>! – et deiligt Billede med blaat
               Hav. Stuen var lille, meget lille og lav. I Hjørnerne stod store blomstrende
               Rosentræer .... Ja, sagde Keiserinden, her er lille Plads, men jeg har dog Plads til
               et Klaver .... Vi talte om <persName key="Bang, Oluf Lundt">Bedstefader</persName>
                    <note>Oluf Lundt Bang (1788-1877), læge, dr.med., 1818-74 professor, kongehusets læge, farfar til Herman Bang</note>, om <persName key="Turgenjev, Ivan">Turgenjew</persName>
                    <note>Den russiske forfatter Ivan Turgenjev (1818-83)</note>, om <persName key="Dostojevskij, Fjodor">Dostoljewsky</persName>
                    <note>Den russiske forfatter Fjodor Dostojevskij (1821-81)</note> – hvor hun lo, da hun rettede mig i Navnene og
               sagde: "Ja – aa – det russisk – Gud, hvor er det svært.["] Jeg tror, Maria Feodorowna
               kan meget let blive "tøset" – afgjort er det, at hun er ualmindelig fordringsløs og
               yndig. En af hendes Hofdamer fortalte mig, at under Krigsfrygtsdagene var Keiserinden
               den eneste, som var glad og fornøiet: Aa – Sludder – sagde hun – der bliver ikke Krig
               ... Og hun fik Ret, men – hun havde nok ogsaa arbeidet meget for det i Stilhed.</p>
                <p>Tilsist rakte hun mig atter Haanden – jeg havde hele Tiden sagt "De" og ikke "Deres
               Majestæt", saa jeg maatte gøre Undskyldning, hvad hun lo klingende af – og bad mig
               sende <app>
                        <lem>sig</lem>
                        <rdg>s'et er rettet fra et j</rdg>
                    </app> en Bog, naar jeg skrev noget nyt. I Nationaltidenden havde hun læst mange af
               mine Føljetoner. Jeg bukkede, og Audiensen var forbi.</p>
                <p>Siden spiste vi Frokost hos en gammel dansk Hofdame og havde det meget behageligt.
               Atter gennem Sale og Gange, atter Honnørs af Betjening og Kosakker, og vi havde
               Gatshina og dets Herskerinde bag os. Keiserinden sagde hele Tiden <persName key="Thyra, prinsesse">Tyra</persName> og <persName key="Georg, prins">Georg</persName>
                    <note>To af hendes søskende: prinsesse Thyra (1853-1933), gift 1878 med hertugen af Cumberland, og prins Georg (1845-1913), fra 1863 konge af Grækenland som Georgios 1</note> – tout simplement<note>fr.: ganske enkelt, dvs.
                  uformelt</note>.</p>
                <p>
                    <emph>Jeg forbyder dig</emph> at benytte offenligt nogetsomhelst af dette Brev. Jeg
               vil intet have frem i et dansk Blad. Jeg har mine Grunde derfor. Sikkert vender jeg
               næste Aar tilbage til Petersborg for under Storfyrst <persName key="Sergej Mihailovitj">Serge Mikaels</persName>
                    <note>Sergej Mihailovitj</note> protektion – han var hos Generaladjudant <persName key="Kraemer, Oskar von">Cremer</persName>
                    <note>Den finske adelsmand og flådeofficer Oskar von Kraemer (1829-1904), se også note til brevet 1885, 6.maj</note> og var
                  <emph>meget</emph> naadig – at avancere her i Selskabet, og jeg maa intet
               kompromittere.</p>
                <p>Jeg for til Hoffet i Petersborg, pakkede og fløi til Middag hos <persName key="Walléen, baron">Baron Vallén</persName>
                    <note>Formentlig en finsk baron Walléen, ikke identificeret</note>, en Nevø af en
               Statsminister. Saa var mit Ophold i Petersborg endt. En mægtig, men kold Stad.</p>
                <p rend="right">Din Herman.</p>
                <p>Hils <persName key="Nansen, Immanuel">"Hvalpen"</persName>
                    <note>Peter Nansens lillebror Immanuel Nansen (1867-1934), cand.jur. 1890, derefter ansat ved De Danske Statsbaner, 1895 fuldmægtig, fra 1927 afdelingschef; gift 1892 med Christiane Nansen</note> mange Gange, kære Peter.</p>
                <p>Skriv Adresse: Poste restante Bergen.</p>
            </div>
        </body>
    </text>
</TEI>