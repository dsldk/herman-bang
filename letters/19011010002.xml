<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Bangs Breve</title>
            <author>Herman Bang</author>
            <editor xml:id="posselt_gert_1955">Gert Posselt</editor>
            <funder>Augustinus Fonden</funder>
         </titleStmt>
         <publicationStmt>
            <publisher>Danske Sprog- og Litteraturselskab</publisher>
            <pubPlace>København</pubPlace>
            <date>2019</date>
            <idno type="hbb">19011010002</idno>
            <idno type="isbn">nil</idno>
            <availability status="restricted">
               <ab>Copyright © 2015, Danske Sprog- og Litteraturselskab</ab>
            </availability>
         </publicationStmt>
         <sourceDesc>
            <listWit>
               <witness xml:id="A">
                  <msDesc>
                     <msIdentifier>
                        <settlement>København</settlement>
                        <repository>Det Kongelige Bibliotek</repository>
                        <idno>NKS 2353, folio. Blyantsnummer 805</idno>
                     </msIdentifier>
                     <physDesc>
                        <objectDesc form="brev">
                           <supportDesc material="empty">
                              <support>
                                 <ab>Brev, 9 sider, skrevet på fortrykt brevpapir:
                                                  <hi rend="italics">Dr.med. Torrild.</hi> og <hi rend="italics">Aalborg d.
                                                  ...</hi>
                                 </ab>
                              </support>
                           </supportDesc>
                        </objectDesc>
                        <handDesc>
                           <handNote scribe="sekretær">
                              <ab>Skrevet af en sekretær; brevet er dikteret til lægen Johannes Torrild
                                            (1870-1908), der også har skrevet Bangs navn i brevets
                                            underskrift. Fra juli 1901 havde Torrild privatklinik i
                                            Aalborg; Bang har muligvis været hans patient, da han
                                            1898-1900 havde privat praksis i København</ab>
                           </handNote>
                        </handDesc>
                        <additions>
                           <ab>empty</ab>
                        </additions>
                     </physDesc>
                     <history>
                        <ab>empty</ab>
                     </history>
                     <additional>
                        <listBibl>
                           <bibl>empty</bibl>
                        </listBibl>
                     </additional>
                  </msDesc>
               </witness>
            </listWit>
         </sourceDesc>
      </fileDesc>
      <encodingDesc>
         <projectDesc>
            <ab>Bangs Breve 2014</ab>
         </projectDesc>
      </encodingDesc>
      <profileDesc>
         <correspDesc>
            <correspAction type="sent">
               <persName>Herman Bang</persName>
               <placeName cert="high">Aalborg</placeName>
               <date when="1901-10-10"/>
            </correspAction>
            <correspAction type="received">
               <persName>Oluf Heise</persName>
               <placeName>empty</placeName>
            </correspAction>
         </correspDesc>
         <creation>
            <date cert="high" when="1901-10-10">1901, 10. Oktober [torsdag] <note>Bang opholdt
                        sig september-november 1901 i Aalborg og var i oktober patient ved dr.
                        Torrilds nerveklinik i byen</note>
            </date>
            <placeName cert="high">Aalborg</placeName>
         </creation>
         <langUsage>
            <language ident="da"/>
         </langUsage>
         <textClass>
            <keywords>
               <term>brev</term>
            </keywords>
         </textClass>
         <abstract>
            <ab>empty</ab>
         </abstract>
      </profileDesc>
   </teiHeader>
   <text>
      <body>
         <div xml:lang="da">
            <p rend="right">[Aalborg d.] 10-X-1901.</p>
            <p>Kære Hr. Heise.</p>
            <p>Jeg afsender hermed de sidste Sider af »det graa Hus«, som saaledes er
                        færdigt<ref target="n1"/>. Jeg vedlægger en Kvittering for de modtagne 100 Kr. Som De
                    ser, er Kvitteringen udstedt under Protest. Jeg opretholder paa det bestemteste
                    denne Protest. Mit Brev af 1. Oktober fastslog, at Forlaget<ref target="n2"/> naar det afsendte Kr. 250 med det
                    samme gik ind paa min Fordring om af mit Honorar for »det graa Hus« at tilstaa
                    mig en Sum af 1000 Kr, at udbetale mig i 4 ugentlige Rater i Løbet af Oktober
                    Maaned 1901 ‒ mod at jeg daglig til Dem afsendte hvad jeg havde faaet skrevet,
                    lidt eller meget, af »det graa Hus«' sidste Afsnit. Jeg har opfyldt det hvortil
                    jeg forpligtede mig indtil i Dag, hvor Manuskriptet foreligger fuldendt. Og jeg
                    kan ikke indse rettere (og som Jurist vil De utvivlsomt give mig Ret) end at
                    Forlaget ved at afsende Kr. 250 og netop denne Sum paa sin Side gik ind paa min
                    Fordring og uden Reservation paatog sig en Forpligtelse, som Forlaget ikke kan
                    unddrage sig.</p>
            <p>Jeg har da utvivlsomt en juridisk Ret, som jeg til det yderste agter at
                    opretholde. For »det hvide Hus«' andet Oplag<ref target="n3"/> er Forlaget mig i dette Øjeblik skyldig c. Kr.
                    800. For det nu fuldendte »graa Hus«' 1ste Oplag, stort 3000 Exemplarer, Omfang
                    15 Ark, er Forlaget mig i dette Øjeblik skyldig 2250 Kr. Af denne Sum ‒ i det
                    hele Kr. 3000 ‒ er Kr. 2000 sikkerlig paa mine Forskud et tilstrækkeligt Afdrag
                    og i hvert Fald er Forlaget, som af mig sagt, efter min Mening gaaet ind paa at
                    udbetale mig denne Trediedel af det mig tilkommende Honorar. Jeg har, foruden
                    min utvivlsomme juridiske Ret, yderligere to Grunde hvorfor jeg opretholder min
                    Fordring uantastet:</p>
            <p>1) Forlaget tilskriver Dem: »Forlaget vil betale fire ugentlige Portioner à 100
                    Kr ‒ hvoraf den første medfulgte ‒ for at sætte Hr. Bang i Stand til foreløbig
                    at arbejde i Ro uden økonomisk Tryk af nogen Art; og vi tillade os derfor <app>
                  <lem>snarest</lem>
                  <rdg>Ordet er tilføjet over linjen</rdg>
               </app> at imødese yderligere Manuskript til »det graa Hus«.« Disse Ord
                    indeholder fra Forlagets Side et Skøn over hvad jeg behøver eller ikke behøver,
                    som jeg aldeles ikke kan anerkende hos det ærede Forlag. Det drejer sig om mig
                    tilkommende Penge. <hi rend="italics">Eller anderkender Forlaget ikke mine erhvervede
                        Honorarer for mine retmæssige Penge?</hi> Ganske vist skulde man ikke tro
                    det, naar man véd, at Forlaget er gaaet saa vidt, at det har opsagt mine egne
                        Værelser<ref target="n4"/>, der betaltes
                    med mine Penge ‒ har opsagt dem egenmægtigt og uden med ét Ord at underrette mig
                    om denne besynderlige Forholdsregel, der midt under min haarde Sygdom vilde
                    berøve mig Tag over Hovedet fra d. 1. December. Forholdsreglen tydede ikke paa
                    nogen overdreven Omsorg hos det ærede Forlag for mit økonomiske Tryk eller
                    ikke-Tryk. Det drejer sig imidlertid her ikke om nogen Art af Omsorg men om det
                    ærede Forlags Forpligtelse, paa hvilken Forlaget er gaaet ind.</p>
            <p>2) Jeg finder ingen Grund til at fritage Forlaget for denne Forpligtelse, fordi
                    Forlaget i de tre sidste Aar har haft en overordenlig Indtægt af mine Bøger. Fra
                    Efteraaret 1898 er udkommen</p>
            <p>1) »Ved Vejen«, 2den Udg.<ref target="n5"/> 3000 Exemplarer Pris Kr.
                    3,00. Mit Honorar Kr. 500. Af denne Bog var if. Forlagets Opgørelse indtil 16/8
                    1901 solgt c. 2500 Exemplarer, hvilket udgør ‒ Kr. 7,500</p>
            <p>2) »Det hvide Hus«<ref target="n6"/>. 2000 Exemplarer. Pris Kr. 3,00.
                    Mit Honorar (der ligesom alle mine Honorarer var 25 Kr. billigere pr. Ark end
                    Oplagets Størrelse sædvanlig berettiger til; en Nedsættelse i Prisen for mit
                    Arbeide, som jeg Aar efter Aar har <hi rend="italics">ønsket</hi>, saalænge det ikke var
                    bevisligt, at Forlaget intet tabte paa mine Bøger) c. Kr. 780. If. Firmaets
                    Opgivelse af 16/8 1901 fandtes saavidt jeg erindrer af dette Oplag til Rest c.
                    100 Exemplarer. 1900 Exemplarer solgte betyder saaledes Kr. 5,700.</p>
            <p>3) »Tine«. 2den Udg.<ref target="n7"/> 3000 Exemplarer. Pris Kr. 3,00.
                    Mit Honorar Kr. 500, som kun efter min Protest af Forlaget forhøjedes til Kr.
                    800, en Honoraransættelse, som jeg iøvrigt indtil Dato aldrig har anerkendt. Af
                    Firmaets Opgørelse af 16/8 1901 solgt c. 800 Exemplarer, hvilket betyder Kr.
                    2,400.</p>
            <p>4) »Udvalgte Fortællinger«<ref target="n8"/>. 3000 Exemplarer. Pris Kr.
                    4,75. Mit Honorar Kr. 2000. Efter Firmaets Opgørelse af 16/8 1901 var (saavidt
                    jeg mindes, thi som De vil vide kære Hr. Heise beror Opgørelserne hos Dem og jeg
                    maa stole paa min Hukommelse) til Rest c. 1300 Exemplarer, d.v.s. 1700
                    Exemplarer solgte, hvilket betyder c. 8000 Kr.</p>
            <p>Hvilke Summer tilsammenlagte giver c. 23,000 Kr.</p>
            <p>Naar dertil kommer Salget af alle mine øvrige Bøger inkl.
                        »Ludvigsbakke«<ref target="n9"/>, hvis daglige Salg Forlaget
                    ganske vist har standset efter Evne ved allerede forlængst at indkalde den
                    saaledes, at den af Boghandlerne kun kan erhverves i fast Regning ‒ tør jeg vel
                    tro, at Forlaget i disse tre Aar har omsat for omtrentlig 25000 Kr.</p>
            <p>Under denne Sagernes Stilling finder jeg ingen Grund til at befri Forlaget for
                    dets stiltiende Forpligtelse til af mit Honorar for »det graa Hus« at udbetale
                    mig kontant Kr. 1000 i den nu løbende Oktober Maaned. Og hvis Forlaget nu, hvor
                    Værket er sluttet, viser sig med et nyt Kneb at ville berøve mig Kr. 350 af
                    disse samme 1000 Kr. ‒ da meddeler jeg herved Forlaget, at Manuskriptets
                    Slutning, der endnu ikke er afleveret, forbliver beroende hos Dem indtil
                    Foraaret 1902. Jeg underretter da strax Bladene om, at »det graa Hus« er
                    afsluttet fra min Haand, men at Bogen først vil udkomme til Foraaret. Hvis man
                    da skulde forespørge Forlaget, hvad Grunden er til denne Udsættelse, da staar
                    det Forlaget frit at udtale sig om Grunden.</p>
            <p>Jeg forbeholder mig <app>
                  <lem>kun paa min Side</lem>
                  <rdg>Ordene er tilføjet over linjen som erstatning for de overstregede ord:
                            til enhver Tid</rdg>
               </app>, paa Grundlaget af de Opgørelser, som befinder sig i Deres Hænder, kære
                    Hr. Heise, at lægge mit hele Forhold til Forlaget klart paa Offenlighedens Bord.
                    Forlagets Fremfærd imod mig tør, hvis Forlaget virkelig i sidste Øjeblik
                    unddrager sig en indgaaet Forpligtelse, ikke længere fortsættes og som min
                    juridiske Raadgiver vil De sikkerlig give mig Ret i, at denne paa ethvert Punkt
                    fra Forlagets Side mer end smaalige Krig tilsidst har udtrættet min alleryderste
                    Taalmodighed.</p>
            <p>Jeg beder Dem, kære Hr. Heise, som en sidste Tjeneste i denne Sag, uopholdelig og
                    personlig at overbringe Forlaget dette Brev og jeg forventer mig dernæst strax
                    og telegrafisk tilsendt de Kr. 150, som er til Rest af den mig for denne Uge
                    berammede Sum.</p>
            <p>Idet jeg paany takker Dem for alt det Besvær, jeg volder Dem, meget mod min
                    Vilje, forbliver jeg</p>
            <p rend="right">Deres altid hengivne</p>
            <p rend="right">Herman Bang.</p>
         </div>
      </body>
   </text>
</TEI>
