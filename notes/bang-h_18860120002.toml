
# Notes for 18860120002.xml

[n1]
lemma = "med sine Forsvarshyl"
note = '''Siden Danmarks krigsnederlag i 1864 fremstod Tyskland i mange danskes øjne som en permanent militær trussel. Midt i 1880'erne kulminerede den ophedede danske forsvarsdebat mellem partierne Højre og Venstre. Regeringspartiet Højre under Estrup s ledelse sendte 1.4.1885 Folketinget og Landstinget hjem og udstedte samme dag en provisorisk finanslov med bl.a. 2,5 mio. kroner afsat til ekstraordinære forsvarsudgifter. Ved nye provisoriske love blev bl.a. et militært gendarmeri oprettet til at hindre uroligheder i at opstå blandt befolkningen. Den provisoriske finanslov for 1886/87 rummede rekordstore udgifter til Danmarks forsvar, deriblandt opførelsen af flere forsvarsværker omkring København'''
      

[n2]
lemma = " "
note = '''Otto von Bismarck (1815-98), tysk rigskansler 1871-90'''
      

[n3]
lemma = "denne Leirhistorie"
note = '''Med udtrykket »fra Eders Side« sigter Bang til _Politiken_. I Vandreaar, s. 181, står følgende note ved stedet: "I Maj 1885 laa 3. Regiment i Lejr paa Lammefælleden, og en af Soldaterne beskrev i et anonymt Brev i "Politiken" et Optrin, hvor nogle Soldater havde demonstreret mod Ministeriet og overfaldet nogle af Befalingsmændene. De militære Myndigheder forlangte af "Politiken" Brevskriverens Navn meddelt, hvilket Bladet nægtede. Sagen antog efterhaanden store Dimensioner og gav bl.a. Anledning til "Politiken"s Forretningsfører, Herm. Bing s Arrestation." Se også Politiken, 13.1.1886'''
      

[n4]
lemma = "Bergs Dom"
note = '''C. Berg, formand for Folketinget, blev ifølge note i Vandreaar, s. 182, "i Jan. 1886 af Højesteret dømt til 6 Maaneders Fængsel, fordi han ved et politisk Møde i Holstebro havde foranlediget Politimesteren med Magt fjærnet fra Talertribunen". Dommens ordlyd er gengivet i Politiken, 12.1.1886'''
      

[n5]
lemma = " "
note = '''Den danske diplomat Ferdinand Reventlow'''
      

[n6]
lemma = " "
note = '''Helmuth von Moltke (1800-91), tysk generalfeltmarskal, ledede som preussisk generalstabschef de sejrrige krige mod Danmark 1864, Østrig 1866 og Frankrig 1870-71'''
      

[n7]
lemma = "Katolikernes Seir"
note = '''Rigskansler Bismarck havde under den såkaldte Kulturkamp i 1870'erne søgt at stække den katolske kirkes indflydelse på verdsligt lovgivningsarbejde og samfundsliv i Tyskland. Presset fra det voksende socialdemokratiske parti og fagforeningerne førte imidlertid til, at Bismarck fik behov for det katolske centrumpartis stemmer, og efter 1878 søgte han politisk at tilnærme sig Vatikanet. I 1885 var stat og kirke forsonet, og paven tildelte endda en høj orden til lutheraneren Bismarck'''
