
# Notes for 18851129001.xml

[n1]
lemma = " "
note = '''Den tyske pianist Sophie Menter (1846-1918), elev af Franz Liszt, bosat 1877 i Budapest og på slottet Itter i Tyrol, gift 1872-86 med den tjekkiske cellist David Popper'''
      

[n2]
lemma = "iaftes efter Koncerten"
note = '''_Politiken_, torsdag 26.11.1885: "Fru Sophie Menters Koncert paa Lørdag bliver, som vi allerede tidligere har meddelt, i egenligste Forstand Kunstnerindens Afskedskoncert i Skandinavien, idet Fruen i Løbet af de næste Par Aar definitivt afslutter sine Koncertrejser for at tage fast Ophold i St. Petersborg . Af det righoldige og interessante Program til Koncerten fremhæver vi Schumann s 12 Karnevalsscener, Goldsteins "Soirée de Vienne", Kompositioner af Rubinstein , Schubert , Chopin , samt en ny, ikke tidligere spillet Rhapsodi af Liszt ." – Ejendommeligt nok bragte avisen ingen anmeldelse af koncerten og i søndagsudgaven 29.11.1885 blot denne undseelige notits: "Sofie Menters Afskedskoncert fandt Sted iaftes. Der var omtrent fuldt Hus og stor Begejstring." Dagen efter meddelte en endnu kortere notits i rubrikken »Smæld og Smuld«: "Fru Sofie Menter afrejste igaar Aftes herfra Byen."'''
      

[n3]
lemma = "umuligt at faa noget skrevet"
note = '''Måske er det breve og dedikationer i færdigtrykte eksemplarer af _Excentriske Noveller_, som Bang her kort før sin afrejse knap har tid til at skrive? Det vides, at han denne sidste dag i København skrev tilegnelser i flere eksemplarer af sin nye bog'''
