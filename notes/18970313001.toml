
# Notes for 18970313001.xml

[n1]
lemma = " "
note = '''I Aftenbladet skrev Bang (under mærket Vidi) en række artikler fra begyndelsen af marts til midten af maj 1897 om den storpolitiske krise, som stridighederne om øen Kreta havde givet anledning til. I dagene fra 5.3. til 18.3. ligger Bangs artikler i Aftenbladet tæt, nogle gange flere om dagen. Kreta havde i et par århundreder været under osmannisk, dvs. tyrkisk (og dermed muslimsk) herredømme, men dens befolkningsflertal var græsk (kristent). En opstand på øen i 1896 var efterfulgt af international diplomatisk aktivitet. 15.2.1897 blev græske militærstyrker landsat, og fra 7.4. var kamphandlinger en realitet; en månedstid senere havde Det Osmanniske Rige vundet en knusende sejr. Grækenland fik en ny regering, og i maj rømmede de græske styrker Kreta efter diplomatisk indgriben af de europæiske stormagter. Kreta fik udstrakt selvstyre inden for rammerne af et internationalt protektorat, garanteret af Rusland, Storbritannien, Frankrig og Italien. Først i 1913 blev øen en del af Grækenland'''
      

[n2]
lemma = " "
note = '''I skuespilleren Emil Poulsen s (1842-1911) iscenesættelse havde Holberg s komedie_Maskerade_premiere på Det Kongelige Teater 1.3.1897 og gik til 2.5. samme år. Betty Nansen spillede Leonora'''
      

[n3]
lemma = " "
note = '''Ikke identificeret'''
      

[n4]
lemma = " "
note = '''Forfatteren Gustav Wied (1858-1914) udgav sin bog_Adel, Gejstlighed, Borger og Bonde_. Fire Satyrspil, hos Gyldendal 1897. Ifølge Gustav Wied: Romaner, noveller, skuespil, bd. 1-12, Kbh. 1966-68, var udgivelsesdagen 20.2.1897'''
      

[n5]
lemma = " "
note = '''Den russiske greve og diplomat Maurice Prozor (1849-1928), født i Vilnius, 1881-84 gesandtskabssekretær i Stockholm og gift med en svensk grevinde Gyllenstolpe, født Bonde; Maurice Prozor oversatte bøger af flere skandinaviske samtidsforfattere til fransk'''
      

[n6]
lemma = " "
note = '''Peter Nansens lille roman Maria. En Bog om Kærlighed (1894) udkom 1898 i fransk oversættelse ved  Gaudard de Vinci, illustreret af den franske billedkunstner Pierre Bonnard (1867-1947). Éditions de la Revue Blanche, Paris 1898'''
