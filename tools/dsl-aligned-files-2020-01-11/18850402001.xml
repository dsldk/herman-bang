<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Bangs Breve</title>
            <author>Herman Bang</author>
            <editor xml:id="posselt_gert_1955">Gert Posselt</editor>
            <funder>Carlsbergfondet</funder>
            <funder>Augustinus Fonden</funder>
         </titleStmt>
         <publicationStmt>
            <publisher>Danske Sprog- og Litteraturselskab</publisher>
            <pubPlace>København</pubPlace>
            <date>2015</date>
            <idno type="hbb">18850402001</idno>
            <idno type="isbn">nil</idno>
            <availability status="restricted">
               <ab>Copyright © 2015, Danske Sprog- og Litteraturselskab</ab>
            </availability>
         </publicationStmt>
         <sourceDesc>
            <listWit>
               <witness xml:id="A">
                  <msDesc>
                     <msIdentifier>
                        <settlement>København</settlement>
                        <repository>Det Kongelige Bibliotek</repository>
                        <idno>NKS 4043, 4to. Nr. 287</idno>
                     </msIdentifier>
                     <physDesc>
                        <objectDesc form="brev">
                           <supportDesc material="empty">
                              <support>
                                 <ab>Brev, 4 sider. Blyantspåskrift på s. 1 af Peter Nansen ved stedet
                                 om første Oktober: <q>1ste eller 2den Okt 1884 blev jeg engageret
                                    til Politiken og forlod Nationaltidende</q>, og s. 2: <q>Cl L ?
                                    William = Red. Will. Secher. Gustaf af Geijerstam. Per Staaf.
                                    August Strindberg</q>
                                 </ab>
                              </support>
                           </supportDesc>
                        </objectDesc>
                        <handDesc>
                           <handNote scribe="herman-bang">
                              <ab>Herman Bang</ab>
                           </handNote>
                        </handDesc>
                        <additions>
                           <ab>empty</ab>
                        </additions>
                     </physDesc>
                     <history>
                        <ab>empty</ab>
                     </history>
                     <additional>
                        <listBibl>
                           <bibl>Vandreaar nr. XIII. – Anna Levin har bemærkninger om dette brev,
                              trykt i: Fra Herman Bangs Journalistaar, 1932, s. 152</bibl>
                        </listBibl>
                     </additional>
                  </msDesc>
               </witness>
            </listWit>
         </sourceDesc>
      </fileDesc>
      <encodingDesc>
         <projectDesc>
            <ab>Bangs Breve 2014</ab>
         </projectDesc>
      </encodingDesc>
      <profileDesc>
         <correspDesc>
            <correspAction type="sent">
               <persName>Herman Bang</persName>
               <placeName cert="high">[Hangö]</placeName>
               <date when="1885-04-02"/>
            </correspAction>
            <correspAction type="received">
               <persName>Peter Nansen</persName>
               <placeName>empty</placeName>
            </correspAction>
         </correspDesc>
         <creation>
            <date cert="high"
                  when="1885-04-02"
                  notBefore="9999-01-01"
                  notAfter="9999-01-01">1885. 2. april [skærtorsdag]<note>Hangö (russ. Gangut) er
                  en by på Finlands sydkyst, sydøst for Åbo/Turku og ca. 130 km vest for
                  Helsingfors/Helsinki</note>
            </date>
            <placeName cert="high">[Hangö]</placeName>
         </creation>
         <langUsage>
            <language ident="da"/>
         </langUsage>
         <textClass>
            <keywords>
               <term>brev</term>
            </keywords>
         </textClass>
         <abstract>
            <ab>empty</ab>
         </abstract>
      </profileDesc>
   </teiHeader>
   <text>
      <body>
         <div xml:lang="da">
            <p rend="right">2.4.85.</p>
            <p>Jeg vil lade Munden løbe, som i gamle Dage, Peter, naar vi sad hver med sit Lys paa
               den grønne Puf og kunde ikke komme i Seng, fordi vi havde saa meget at sige –
               saameget, vi havde sagt saa mange Gange før. De gamle Dage med "Ida – er et farligt
               Barn – Louise – Hr. Nansen – stoler jeg paa – hun har intet af sin Fader"<note>Ifølge
                  noteoplysning i Vandreaar s. 80 er citatet en "Hentydning til Bangs
                  Husbestyrerindes Jargon", dvs. <persName key="Astrup_Ida_Marie">Ida Marie
                    Astrup</persName> (født ca. 1845), jordemoder og enke. Hendes to mindreårige døtre hed Louise (født ca. 1874) og Ida (født ca. 1877). Hun var i 1881-83 udlejer og husbestyrerinde for Herman Bang, Frederiksborggade 28, 1.sal, København</note> – de
               Dage, som ikke mer kommer igen. Det er ikke alene Erindringen, som forskønner dem, de
               havde Sorger, men de havde deres eget Præg – Præg af Fortrolighed, af Samliv, af
               Fællesskab i Modgang, Fællesskab i Medgang. Det er forbi. Jeg vil næppe nogensinde
               mere blive i mit skønne Fædreland tre Maaneder ad Gangen.</p>
            <p>Du vidste ikke, min Ven, hvilket Lod du kastede i en andens Vægtskaal den første
                  Oktober<note>Denne dag i 1884 forlod Peter Nansen Nationaltidende og blev
                  journalist ved den nystartede avis Politiken</note>. Men ser du, for mig maa
               Sager altid være Personers, kære Personers Velfærd – ellers kan de ikke opfylde mig,
               ikke holde mig fast ved Arbeidshjulet. Alt, hvad jeg havde villet af organisatorisk,
               af reformatorisk i mit Fædreland, hvad jeg havde villet skabe for min Generation af
               Forfattere fremfor alt pekuniært – har jeg forladt. Men jeg vil ikke bo i Ruinerne...
               Andre vil bygge og plante – jeg vil glæde mig derover, og en Dag vil jeg sætte mig
               paa en skyggefuld Bænk i en af de Livets Alléer, I har plantet. Men indtil da paa
               Vandring – –</p>
            <p>Og hvorfra er det saa, jeg skriver? Du har aldrig hørt Stedets Navn, og du vil aldrig
               faa det at sé. Inat var jeg paa Vinterfart over den botniske Bugt. Nu er jeg i Hangö.
               Det er <placeName key="Finland">Finland</placeName>. Udenfor mit Vindu holdes Torv.
               Varerne bringes ind paa Slæder – de, som handler minder saa om Russer, saa om
               Svensker. Nede paa Banegaarden er det ene Opslag svensk, det andet skrevet med de
               underlige russiske Bogstaver, der minder om det Krimskrams, Zigeunersker i
               Folkekomedier har paa Bælterne. Rundt om er Plakater fra Petersborgerfirmaer – og i
               mit Blod begynder det allerede at krible som hver Gang, jeg nærmer mig en stor Stad.
               Ved du, det er, som om den <hi rend="italics">trak</hi> i En og allerede slog sin Luft om En og
               førte En med sig ligesom en Hvirvel. Jeg har mærket det saa tit, hvordan dette eneste
               Storstads-Navn, denne Lyd kun, formaar at trænge ind i hver eneste Tanke og faa den
               til bare dette at kredse om sig og vente og stirre paa sig og vente. Petersborg –
               Petersborg. Jeg forsikrer dig, det lyder som Stormklokker – saadan kalder det paa
               En.</p>
            <p>Papa sagde: Naar du bliver Student, tager jeg med dig til <placeName key="Sankt_Petersborg">Petersborg</placeName> i Julen. Nu kommer jeg der – til
               Paaske.</p>
            <p>Overfarten var græsselig. Nu spiller de tyske Reisende Kort i Gæstestuen, og den unge
               finske Skønhed, som drog fra Stockholmer Saison for at smage Petersburger-Saison,
               rank og slank, med dovne Finne-Øine – igaar ved Table d'hôte<note>fr.: værtens bord; bruges om fast spisetid på et hotel, hvor gæsterne samles om et fælles bord</note> stod bag hendes Stol
               Livegen-underdanig en Kosak og betjente stum "hendes Naade" – har nonchalant lagt sig
               paa <app>
                  <lem>en</lem>
                  <rdg>ordet er ikke slettet af Bang</rdg>
               </app> Sofaen foran Ilden med et Isbjørneskind til Dække. Her er koldt en bitter
               Kulde, som gaar gennem Marv og Ben...</p>
            <p>Forresten er det interessant, "det finske Skib". Det gaar kun én Gang om Ugen. Gennem
               Is og gennem Storm. Afskeden i Stockholm er altid varm. Ved intet Skib er der saa
               mange Mennesker, ved ingen Afsked saa megen Vemod. Den finske Koloni i St. siger
               Farvel til Slægtninge og Venner som vi vilde sige det til Sønderjyder. Finland er
               Skandinaviens Sønderjylland nu. Mig sagde naturligvis en Mængde Mennesker Farvel, og
               jeg fik mange Buketter med de svenske Farver. I <placeName key="Göteborg">Göteborg</placeName> skreg man Hurra og hvinede. Her indskrænkede man sig dog til
               at vifte.</p>
            <p>Du skrev, at jeg havde intet fortalt om mine Venner i St. Det er for ei at irritere
               mig. Du gør dig intet Begreb om disse Mennesker. Min Ankomst var dem en Fortvivlelse.
               Ser du, <persName key="Geijerstam_Gustaf_af">G.G.</persName>
               <note>Den svenske forfatter Gustaf af Geijerstam (1858-1909)</note> vil nu selv have et skandinavisk Navn; <persName key="Staaff_Pehr">Hr. Staaf</persName>
               <note>Den svenske journalist og teaterkritiker Pehr Staaff (1856-1903)</note> – en lokal Berømthed – spekulerer paa fra Venstre at blive
               Høire; <persName key="Lindberg_August">August L.</persName>
               <note>Den svenske skuespiller og turnéleder August Lindberg (1846-1916)</note> frygtede mig; <persName key="Edgren_Anne_Charlotte">Fru Edgr.</persName>
               <note>Den svenske dramatiker og forfatter Anne Charlotte Edgren (1849-92), født Leffler</note> var bange; – Følgen var, at alle Mennesker modtog
               mig med: desværre – vil jeg have saa daarlig Tid at være sammen med Dem. G. af G's
               Stilling tillod ham ikke at sidde ved Siden af mig i Teatret. Det var Venstre. Høire
               kendte mig ikke. Jeg var for "den svenske Erik"<note>Ifølge en note til stedet i
                  Vandreaar s. 84: Erik Bøgh</note>
               <persName key="Lundin_Claës">(Cl. L.)</persName>
               <note>Claës Lundin (1825-1908), svensk journalist, 1866-84 ved Stockholms dagblad</note> en Skoledreng, hvem man sparkede første Gang og siden ikke
               omtalte. At høre disse Folk, du, som ikke kendte andet af Turgenjew end "Helena" (der
               lige var udkommet paa Svensk) udtale sig om min Forstaaelse af Russeren. Jesus-Maria
               – om jeg havde haft dig her til at lé med ... Naa, det nyttede jo ikke at skrige op.
               Jeg indskrænkede mig til <hi rend="italics">en</hi> Gang under Publikums Jubel at haane disse
               Gentlemen. Afgjort er det (og husk vel, at jeg naturligvis af mange er blev dækket
               med Laurbær) at den svenske Presse er den mest uvidende, arrogante og selvsyge, som
               existerer i Verden. Desværre har jeg intet samlet af dens Snak – ellers kunde jeg
               have bragt den skønneste Buket af menneskelig Dumhed.</p>
            <p>Gustafs <persName key="Valenkamph_Eugenia">Forlovede</persName>
               <note>Eugenia Valenkamph (1864-1900), gift 1885 med den svenske forfatter Gustaf af Geijerstam</note> er en Teatersfinx, store Øine, raa Stemme – mellem
               os en ren Ludder-Udgave, Ludder i Teaterformat. De gnider sig op ad hinanden som to
               Katte, hun er brutal og spjættende af Lidder. Han, tyk, Dag for Dag tykkere, Maven
               frem, Provst for den nye Literatur. Grinende af Begær, og jeg frygter, af fed
               Impotens. Alle de unge gaar omkring, synes jeg, og venter paa Præstekald i Samfundet.
               G. lægger for.</p>
            <p>"Eugenia" er iøvrigt helbefaren i Kærligheden. Ifjor tog hun Gift af Elskov til
                  <persName key="Ödmann_Arvid">Ødman</persName>
               <note>Arvid Ödmann (1850-1914), svensk tenor, 1887-89 engageret ved Det Kongelige Teater, København</note>. G. af G. sagde til mig: "Nei – min Ven – hun er ingen
               Ingenue"<note>Af fr. ingénue: naturlig, naiv; ordet kan bruges om en uskyldig, naiv ung pige</note>.</p>
            <p>Det mindede mig om <persName key="Secher_William">William</persName>
               <note>William Secher (1854-1907), cand.polit., 1878-86 redaktør ved det radikale dagblad Dagsavisen, derefter politisk redaktør ved Morgenbladet, fra 1892 chefredaktør ved Dannebrog; gift 1882 med skuespillerinden Julie Secher</note>, da han sagde: "Nei, <persName key="Secher_Julie">Julie</persName>
               <note>Julie Secher (1860-92), født Lund, skuespillerinde ved Folketeatret og Casino; gift 1882 med redaktør William Secher</note> er Gud ské Lov ingen Ingenue". Jeg frygter det grummeste
               af dette Ægteskab. Gustaf sagde: Vi gifter os til Juni – og flytter ud i Skærgaarden.
               – <hi rend="italics">Der</hi> skal han altsaa hen for at blive mager.</p>
            <p>De rareste Mennesker er Fru Edgrens Kreds. Det er et Stykke Europa midt i Barbariet.
               Især <persName key="Kovalevskaja_Sofia">Fru Cowalewsky</persName>
               <note>Den russiske matematiker Sofia Kovalevskaja (1850-91), født Korvin-Krukovskij, fra 1883 bosat i Stockholm, professor 1889</note>. Hun er Matematik-Professor og med al sine Algebra
               en fuldkommen Dame. Hun ler som et Barn, smiler som en aandfuld Kvinde. Hun forstaar
               en fortryllende Kunst: at sige sin halve Tanke, saa tie og have sagt – den hele, mens
               hun tier. Der er et Spil af Lys og Skygge over hendes Ansigt, af Bleghed og Rødmen,
               som jeg næsten aldrig har set. Og saa taler hun et blødt glidende Fransk, illustreret
               med saa hastige smaa Haandbevægelser, at det vilde trætte, hvis det ikke var saa
               katteagtigt henrivende. Det er besynderligt at høre hende og Anne Charlotte tale
               sammen. A.C's klare og kolde Fraser falder ind i Russerfruens Tales Glimmerflor som
               langsomt førte, <app>
                  <lem>høfligt snittende</lem>
                  <rdg>rettet fra: snittende, høflige</rdg>
               </app> Knive. Alt, hvad der i <placeName key="Stockholm">Stockholm</placeName> er
               værd at kende, kommer hos Anne Charlotte, som er en glimrende Værtinde. Kun hendes
               Saloner er besynderlige; pyntet op med Femti-Øres Ting og de besynderligste Pjalter
               af Gardiner og Portièrer. Men naar der er mange Folk, og man ser det hele flygtigt,
               er det virkningsfuldt som en Teaterdekoration.</p>
            <p>Jeg fik Bud hjemmefra om at skrive om <persName key="Høedt_F.L.">Høedt</persName>
               <note>F.L. Høedt (1820-85), skuespiller, sceneinstruktør ved Det Kongelige Teater til 1864, derefter ved Folketeatret, blandt andet af Herman Bangs Hverdagskampe, 1879. Høedt døde 22.3.1885 i København</note>, men jeg sagde nei. Saalænge jeg kan, skal mit ædle Fødeland
               være fritaget for hvert Spor af mig, og jeg haaber, jeg kan det nogen Tid.</p>
            <p>Du ved, jeg altid har længtes til Finland. Det er noget nyt. Her i denne Afkrog
               kæmper to Nationaliteter, to Kulturbevægelser. Det ophidser og anstrænger Menneskenes
               Evner. Og Rammen om Kampen er besynderlig og rig paa Skønhed. Sø ved Sø ligger
               frossen Landet over, ingen Bakker, ingen Høining; bare Sø og Enge, frosne, hvide
               under en graa og tung Himmel. Det er en Slags Skønhed, men en Skønhed, som gør tung
               og kold om Hjertet.</p>
            <p>– – Nu har jeg været ude at besé Staden. Det er tyve Huse, som hænger midt i
               Klippernes Øde. Her mødes Storm fra Nord med Storm fra Øst, og selv idag, hvor det er
               stille, hører man et Sus fra alle Kanter – "Byen" hænger paa et Næs – som Brus af
               tusind Telegraftraade for Vinden. Det er den botniske Bugt, som murrer. Og véd du, at
               jeg saa midt i alt dette finder et Hus med franske Rideauer, fortrukne over lyse
               Silkegardiner og et stort, pragtfuldt Væksthus op til Huset? Hvem dræber Tiden inde
               bag de Parisergardiner og fryser tre Fjerdingaar i Selskab med stakkels halvdøde
               Palmer? Erindrer du en Aften paa <placeName key="Skodsborg">Skodsborg</placeName>
               <note>Ved Øresundskysten nord for København</note>?
                  <persName key="Winterhjelm_Hedvig">Hedvig Vinter-Hjelm</persName>
               <note>Hedvig Winterhjelm (1838-1907), født Forsman, svensk skuespillerinde, der i sit andet ægteskab 1874 var gift med den norske redaktør Kristian Winterhjelm. Hun deltog i den svenske teaterleder August Lindbergs turné, påbegyndt 1883 i Helsingborg med Henrik Ibsens skuespil Gengangere</note> deklamerede finsk for os, saa hendes grimme Ansigt
               næsten blev smukt derved – og hendes forspiste, rare Mand stirrede paa hende med
               idiotisk Beundring? Nu er det dette Barnesprog – det lyder som du ved, naar man taler
               til Smaabørn og Hunde – som lyder i Ørene i Butik og paa Gade. Det har saa troskyldig
               en Lyd, det stakkels Fattigmandssprog.</p>
            <p>Du, hvor det er sørgeligt med <persName key="Diederichsen_Laura">Fru
                  Diedrichsen</persName>
               <note>Skuespillerinden Laura Diederichsen (1857-1943), født Ollendorff, gift 1878 med disponent Christian Frederik Diederichsen</note> – at hun vist kommer til at staa uden Stilling,
               uagtet hun har et virkeligt Talent, som kun behøvede passeligt Rum for at spire og
               tage Fart. Jeg har strax skrevet til <persName key="Andersen_Theodor">Andersen</persName>
               <note>Theodor Andersen (1835-1909), skuespiller, 1884-87 direktør for Dagmareteatret</note> og anbefalet. <persName key="Abrahams_Severin">Abrahams</persName>
               <note>Severin Abrahams (1843-1900), skuespiller ved Folketeatret, 1879-82 ved Casino, fra 1884 direktør for Folketeatret med svingende økonomisk udbytte; hans dødsbo erklæredes fallit</note> sidder naturligvis tyndt i det, og kender jeg Jøden
               ret, vil nu kun tro at kunne redde Situationen ved et eneste: at spare. Derfor giver
               han vel ogsaa nok Afsked til halve Rusen af Personale. At afskedige <persName key="Marer_Johannes">Marer</persName>
               <note>Skuespilleren Johannes Marer (1861-1922), tilknyttet Folketeatret 1884-87</note> vilde vel være <hi rend="italics">for</hi> dumt, men lade ham sulte
               videre med sine 1200 – <hi rend="italics">det</hi> gør Aba<note>Severin Abrahams (1843-1900), skuespiller ved Folketeatret, 1879-82 ved Casino, fra 1884 direktør for Folketeatret med svingende økonomisk udbytte; hans dødsbo erklæredes fallit</note> nok.
               Han skrev til mig forleden.</p>
            <p>I de siste Dage var der i Stockholm kun Tale om Krigen<note>Russiske tropper angreb
                  30.3.1885 den dengang nordvestlige del af <placeName key="Afghanistan">Afghanistan</placeName> ved oasen Panjdeh (i dag i <placeName key="Turkmenistan">Turkmenistan</placeName>). Området havde længe været en
                  stødpudezone mellem det britiske Indien og det russiske kejserrige, og episoden
                  truede derfor med at udvikle sig til regulær krig mellem <placeName key="Storbritannien">Storbritannien</placeName> og <placeName key="Rusland">Rusland</placeName>. Det lykkedes i foråret 1885 ad diplomatisk vej at afværge
                  en krig</note>. Man mener, det vil bære over denne Gang. Alle Mennesker sagde:
               "Ja, De ønsker vel Krigen. Det vilde være den økonomiske Redning for Danmark og
               bringe København nær sine Storhedsdrømme". En langvarig Krig maaske, men nutildags
               fører man jo ikke langvarige Krige. Et Par Dage ventede man i de høieste Kredse
               virkelig i Løbet af 48 Timer at sé Østersøen blokeret af Englænderne. Jeg synes, at
               disse to Stormagter i Kamp med Skibe sværmende i Nord og Østersøen vilde minde lidt
               for meget om en Høgeflok flakkende om en Duerede. Vi var Duereden. Kongen og
               Dronningen af Sverig reiste iaftes til <placeName key="Konstantinopel">Konstantinopel</placeName> til den døende <persName key="Karl_prins_af_Sverige">Prins Karl</persName>
               <note>Karl, prins af Sverige-Norge (1861-1951), søn af kong Oscar 2. af Sverige-Norge. Prinsen overlevede sin sygdom i Konstantinopel i Det Osmanniske Rige, den
                  nuværende by Istanbul, Tyrkiet</note>. Han var den smukkeste i Familien Bernadotte, skøn som
               en Gud under sin Dragon-Hjelm. <persName key="Hartman_Victor">Victor
                  Hartman</persName>
               <note>Den svenske skuespiller Victor Hartman (1839-98)</note> har faaet Slag, hans Frue er atter opgivet. Stockholm vaander
               sig under saa mange Ulykker – bliver dog ved at polkere. Véd du, at man her paa
               Ballerne er raa nok til at danse uden Ophold, bare svinge rundt og rundt ligesom paa
               Bønderballer. Der er Kraft i de svenske Knæ. I <placeName key="Uppsala">Upsala</placeName> gav man en Fest for mig, der endte, sagde man mig, med et
               blidt Slagsmaal. I <placeName key="Helsingfors">Helsingfors</placeName> pleier
                  Fêter<note>Af fr. "fête": fest</note> at ende med, at man slaar hinanden ihjel.
               Formerne for Gemytlighed skifter jo med Landene. Enfin – jeg tror, man mener det
               endda lige godt med hinanden, mindst lige saa godt som hos os.</p>
            <p>Du er vist ikke paa <hi rend="italics">en</hi> Gang kommet til Ende med denne Epistel – har den,
               naar du naar hertil virkelig ligget to Dage i din Lomme? – men nu skal du blive fri.
               Jeg vil "æde" en Appelsin og forsøge at fordøie et Kapitel af "Une Diva", en saakaldt
                  Roman<note>
                  <hi rend="italics">Émilie Ambre, une diva</hi>, Paris 1885: en selvbiografi skrevet af den franske operasangerinde <persName key="Ambre_Émilie">Émilie
                     Ambre</persName> (1854-98)</note>.</p>
            <p>Lev vel, cher. Jeg skriver herfra Finland <app>
                  <lem>og</lem>
                  <rdg>rettet fra: til</rdg>
               </app> Petersborg til norske og svenske Blade (Oversættelse til dansk forbudt.x) Til
               dig skal jeg sende Brev snarest fra Helsingfors. Mange Hilsener til <persName key="Nansen_Immanuel">Immanuel</persName>
               <note>Peter Nansens lillebror Immanuel Nansen (1867-1934), cand.jur. 1890, derefter ansat ved De Danske Statsbaner, 1895 fuldmægtig, fra 1927 afdelingschef; gift 1892 med Christiane Nansen</note>.</p>
            <p rend="right">Din Herman.</p>
            <p>x) Ikke fordi jeg tror, nogen havde Lyst – men det er <hi rend="italics">saa</hi> en Form.</p>
         </div>
      </body>
   </text>
</TEI>
